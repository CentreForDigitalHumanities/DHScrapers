<scrape><title>The dinner</title><review_date>Aug 04, 2017</review_date><review_language>it</review_language><review_id>review_2081390099</review_id><author>Dolceluna</author><rating>really liked it</rating><text>Sono sincera: dopo aver letto una marea di commenti negativi, che lo dipingevano come "piatto", "insulso" e "insignificante", avevo un po' paura a leggerlo. E invece ho trovato un libro bellissimo. Una storia attuale, che pare uscita dalle cronache malate dei giorni nostri per mostrarci il cinismo, la violenza, la perdita di valori veri e umani che intossicano i giovani e i loro stessi genitori, i quali spesso mirano solo a coprirli e a giustificarli per volerli proteggere, e non si rendono conto che così facendo non li proteggono affatto. A leggere il romanzo di Koch, aghiacciante e amaro, viene da chiedersi infatti se è lecito che l'amore, filiale, materno, possa coprire il male, il peccato...la risposta pare ovvia, eppure sono sicura che qualche lettore non si sarà fatto scrupolo di pensare "E se fosse capitato a me, come avrei agito?" La cena che dà il titolo poi, altro non è che il pretesto per dare modo ai personaggi coinvolti di scoperchiare la "pentola bollente" (che dà loro tanto fastidio!), per mettersi a nudo e capire i risvolti della vicenda, poi raccontata tramite sconcertanti rivelazioni e flash-backs. Atro che piatto e insipido, questo romanzo ha tanto, tantissimo da dire! Certo, non aspettatatevi un thriller convenzionale, secondo me qua siamo fuori da ogni genere preciso. Ma la lettura coinvolge e fa riflettere, due pregi non da poco. Quattro stelline e mezzo.</text></scrape>