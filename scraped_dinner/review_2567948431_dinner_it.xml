<scrape><title>The dinner</title><review_date>Oct 20, 2018</review_date><review_language>it</review_language><review_id>review_2567948431</review_id><author>Leggo Quando Voglio</author><rating>really liked it</rating><text>"Come sarebbe stata quella serata se un'ora prima fossi rimasto giù, aspettando di uscire per andare al ristorante, anziché salire nella stanza di Michael?"La cena di Herman Koch è il primo libro che leggo dell'autore e anche uno dei pochissimi romanzi olandesi che abbia mai letto.La lettura di questo volume si è rivelata totalmente sorprendente: al di là della riuscita finale del tutto, è assolutamente impossibile immaginare, prima delle lettura, cosa succederà in quest'opera. Proprio per questo motivo, sarò costretta a mantenermi il più possibile sul vago: specificare il perché di alcuni aspetti implicherebbe un'anticipazione scomoda, che potrebbe rovinarvi ciò che, invece, ha di unico questo libro.Tenete conto del fatto che, tutto ciò che si comprende con il senno del poi, non potrò menzionarlo, rendendo la recensione molto più utile per chi non ha ancora letto il libro, piuttosto che per chi conosce ogni suo aspetto.L'idea da cui parte il romanzo è, come da titolo, una cena. La struttura dei capitoli è, difatti, suddivisa a seconda dell'avanzamento di quest'ultima. Inizieremo, dunque, con una parte chiamata "Aperitivo" e termineremo il romanzo con la "Mancia".Sebbene questi momenti siano quelli fondamentali da considerare, molto rilevanti, specialmente per comprendere i colpi di scena, saranno anche gli eventi raccontati in flashback. Non solo la narrazione procede a ritroso per raccontare eventi molto passati, spesso il narratore salta alcuni frammenti della cena per poterli riportare solo in un momento successivo.Questa struttura su più piani fa inevitabilmente crescere la suspense, sebbene il lettore potrebbe trovare addirittura snervante procedere a tentoni e non scoprire velocemente quello che desidererebbe sapere. Il mio consiglio, in caso succedesse, è quello di fidarsi dell'autore.Il resto della recensione al link https://www.leggoquandovoglio.it/libr...</text></scrape>