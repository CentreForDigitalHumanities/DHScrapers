<scrape><title>The dinner</title><review_date>May 12, 2013</review_date><review_language>it</review_language><review_id>review_613734965</review_id><author>Ffiamma</author><rating>liked it</rating><text>un ristorante di lusso, due coppie a cena allo stesso tavolo, un libro scandito dall'arrivo delle portate (e dalle descrizioni del cibo da parte di un insopportabile maitre saccente). un racconto che è un'immersione nella violenza - gratuita e apparentemente inspiegabile - compiuta dai figli adolescenti dei commensali, ma soprattutto nella follia. un racconto che è uno sbalorditivo ribaltamento dei ruoli che fin dalle prime pagine sembrano chiari. in cui i quattro personaggi gettano pian piano la maschera rivelandosi per quel che sono davvero solo alla fine del libro e da cui emerge un male profondo e radicato eppure normalissimo. agghiacciante.</text></scrape>