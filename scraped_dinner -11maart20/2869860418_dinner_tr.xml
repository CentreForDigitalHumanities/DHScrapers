<scrape><title>The dinner</title><review_date>Jun 28, 2019</review_date><review_language>tr</review_language><review_id>2869860418</review_id><author>Zeynep</author><rating>it was amazing</rating><text>Akşam Yemeği Kitap Yorumu - Herman Koch ⭐️⭐️⭐️⭐️⭐️ Yabancı bir booktuberın videosunda gördüğüm bu kitap gerek konusu olsun gerek kapağı olsun hemen dikkatimi çekmişti. Goodreads sitesinde oldukça düşük puanlamaları olduğunu görünce hemen alıp denemek istedim 🤓. Bu 270 sayfa kitap adından da anlaşılabileceği üzere iki çift arasındaki akşam yemeğini konu alıyor. Bu iki çift çocukları hakkında konuşmak üzere Hollanda’nın seçkin lokantalarından birinde buluşuyorlar. Kitap neredeyse 3-4 sayfada bir bölümlere ayrılmış olmakla birlikte her 10 bölümde bir yemeğin yeni bir kısmına geçiyoruz. Kitap her ne kadar bu iki çiftin çocukları ve onların yaptıkları bir olayla ilgili olsa da aslında karekterlerin kendisi üzerinden de birçok olguyu ve olayı anlatıyor. Özellikle Paul ve bazı yerlerde Claire karekterleri günümüz insanının içindeki şiddet eğilimlerini ve aslında hepimizin yaşadığı psikolojik ve etik çöküntüyü gözler önüne seriyor. Kitap aynı zamanda “Çocuğunuz için neleri göze alırsınız?” sorusunu yönelterek insanların bir sırrı saklamak için neler yapabileceğini ortaya çıkarıyor. •Kitabın başından beri ana karakterimiz Paul ve Claire karşı hiç sempati duyamamıştım ve son 40-50 sayfada ne kadar haklı olduğumu çok iyi anlıyorum. Kitap boyunca zengin züppe olarak lanse edilen Serge’nin aslında kitapta etik olarak en sağlam ve sosyopatlığa en uzak karekter olması ise belki de yazarın ters köşe yapmak istemesidir.•Sonuç olarak, toplum değerlerini ve toplumsal yozlaşmayı en çirkin yönleri ile ele alan Akşam Yemeği benim açımdan çok zevkli bir okumaydı. Özellikle Herman Koch’un okuması oldukça kolay yazım şekli ve karekterlere kattığı duygusal ve psikolojik katmanlar kitaba büyük bir lezzet katmıştır. Eğer okumadıysanız bu kitabı KESİNLİKLE KESİNLİKLE okumanızı öneririm. Pişman olmayacaksınız 👍 ☺️</text></scrape>