<scrape><title>The dinner</title><review_date>Feb 11, 2016</review_date><review_language>nl</review_language><review_id>1545354432</review_id><author>Ruth</author><rating>it was amazing</rating><text>Na 'Geachte Heer M.' mijn 2e Koch en opnieuw werd ik verrast. Ik vreesde een beetje een droog verhaal over mensen die praten tijdens het 'diner', maar kreeg een intrigerend spannend verhaal in de plaats. De 4 mensen aan het Diner delen een groot geheim, iets wat ze liever niet luidop uitspreken, maar vooral...het is een groot probleem waar een oplossing voor moet gezocht worden. Je komt als lezer vrij snel te weten wat dit geheim is, maar dat stoort niet. Want wat vooral fascinerend is, is hoe elk van de 4 mensen er op zijn manier mee omgaat en een bepaalde uitkomst voor ogen ziet. Zoals gezegd: intrigerend, fascinerend. En vooral een pageturner! </text></scrape>