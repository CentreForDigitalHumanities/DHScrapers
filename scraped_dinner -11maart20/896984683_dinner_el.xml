<scrape><title>The dinner</title><review_date>Mar 31, 2014</review_date><review_language>el</review_language><review_id>896984683</review_id><author>Ellie-Joy</author><rating>liked it</rating><text>"Τίποτα το ιδιαίτερο. Τους έβαλα ένα απλό αριθμητικό πρόβλημα. Σε μια ομάδα εκατό ανθρώπων, πόσοι είναι καθάρματα? Πόσοι οι πατεράδες που αποπαίρνουν τα παιδιά τους? Πόσοι οι ηλίθιοι που βρωμάει η ανάσα τους, αλλά αρνούνται να κάνουν κάτι γι' αυτό? Πόσοι οι άχρηστοι τεμπελχανάδες που περνούν τη ζωή τους παραπονούμενοι για αδικίες που ουδέποτε υπέστησαν? Κοιτάξτε γύρω σας, τους είπα. Πόσους από τους συμμαθητές σας δε θα θέλατε να ξαναδείτε αύριο στα θρανία της τάξης σας? Σκεφτείτε αυτό το μέλος της δικής σας οικογένειας, εκείνον τον εκνευριστικό θείο με τις βαρετές, σαχλές ιστορίες που διηγείται σ' όλες τις οικογενειακές γιορτές, τον κακάσχημο ξάδερφο που βασανίζει τη γάτα του. Φανταστείτε την ανακούφισή σας, και όχι μόνο τη δική σας αλλά ολόκληρης της οικογένειας, αν αυτός ο θείος ή ο ξάδερφος πατούσε νάρκη ή τον πετύχαινε βόμβα ριγμένη από αεροπλάνο. Αν αυτός ο συγγενής αφανιζόταν από προσώπου γης. Και τώρα σκεφτείτε τα εκατομμύρια θύματα όλων των πολέμων που έχουν γίνει ως τώρα -ουδέποτε αναφέρθηκα ειδικά στον Δεύτερο Παγκόσμιο, απλώς τον αναφέρω συχνά ως παράδειγμα, επειδή είναι ο πόλεμος που τους αγγίζει πιο πολύ- σκεφτείτε τις χιλιάδες, ίσως και δεκάδες χιλιάδες των θυμάτων που δε θα μας λείψουν καθόλου, το αντίθετο μάλιστα. Και στατιστικά να το πάρει κανείς, είναι αδύνατον να 'τανε όλα αυτά τα θύματα καλοί άνθρωποι, ό,τι κι αν εννοούμε με το "καλοί". Το άδικο βρίσκεται μάλλον στο γεγονός ότι και τα καθάρματα μπαίνουν στον κατάλογο των αθώων θυμάτων. Ότι και τα δικά τους ονόματα χαράζονται στα μνημεία πολέμου." A dark, disturbing, thought-provoking book. </text></scrape>