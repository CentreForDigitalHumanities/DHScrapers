<scrape><title>The dinner</title><review_date>Jun 02, 2018</review_date><review_language>nl</review_language><review_id>2409793480</review_id><author>Ruben Lebegge</author><rating>really liked it</rating><text>Je leest het boek uit het perspectief van Paul. Paul is getrouwd met Claire en ze hebben samen een zoon Michel. Paul en Claire gaan met Serge (Pauls broer) en Babette naar een restaurant om iets te bespreken over hun zoon Michel en Rick de zoon van Serge en Babette. Maar niemand wilt erover beginnen te praten en het gesprek wordt lang uitgesteld door over alles anders te praten, omdat de twee jongens iets ergs hebben gedaan.Het is geen gewoon verhaal over je protagonist, die weinig fout doet of op het einde van het verhaal zichzelf bewijst dat hij toch goed is. Nee, het verhaal zet je in een chic restaurant met mensen met problemen die herkenbaarder zijn dan in de meeste boeken. Het laat je daar zitten tot het einde van het verhaal. Dit zorgt er voor dat het boek in het begin heel traag leest en meer een opgave wordt dan genieten van een goed boek. Bij het hoofdgerecht komt het verhaal op gang en wordt het een genieten tot het einde van het boek. De enige keren wanneer je niet in het restaurant bent, is in een flashback. Na de eerste honderd paginaâ€™s heeft het verhaal zich terug recht kunnen trekken, want nu zit je aan het hoofdgerecht (het boek is opgedeeld in voorgerecht, hoofdgerecht, nagerecht, digestief en fooi). Het hoofdgerecht geeft de meeste informatie, vragen die je aan het begin hebt, worden eindelijk opgelost zoals : Wat hadden de jongeren uitgespookt? en Waarom is dit etentje gepland?Zoals ik al eerder zei, zijn dit normale mensen met problemen. Deze ouders zijn misschien te ver gegaan om hun kind te beschermen en allerlei redenen te bedenken om hun zonen vrij te pleiten. Terwijl ze waarschijnlijk toch diep vanbinnen weten dat, wat hun zonen gedaan hebben, fout is. Dit is ook wat de ouders menselijker maakt : alles doen om je kind te beschermen.Wanneer het gesprek over de kinderen begint, kan je de spanning voelen tussen de ouders. Ieder wilt iets anders, maar ze zitten er samen mee opgescheept. Ze moeten het dus samen oplossen. Dit is het deel waarop je hebt gewacht sinds het begin!Het gesprek waarom ze daar zijn en het duistere gedeelte van wat er na het gesprek allemaal gebeurt.Dit boek is voor lezers die willen nadenken en niet alles mooi voor geserveerd willen krijgen of ontspannend willen lezen. Deze lezers verwachten niet altijd een happy ending van het verhaal.Ik geeft het 3.5/5 : het begin doet het boek meer pijn dan goed. Maar het verhaal was goed en er was een goede twist op het einde die het slechte gevoel van het begin onderdrukt.</text></scrape>