<scrape><title>The dinner</title><review_date>Feb 05, 2010</review_date><review_language>nl</review_language><review_id>88368737</review_id><author>Talitha</author><rating>liked it</rating><text>Ik ben niet overtuigd. Zo zeer als ik genoten heb van de opvolger, Zomerhuis Met Zwembad, zo teleurgesteld ben ik bij dit boek. Koch's schrijfstijl blijft heel prettig om te lezen en een plot opbouwen kan ie als de beste. Maar hoezo was dit zo'n veelbesproken, alom gelauwerd en gevierd boek? Het hoofdpersonage is vreselijk irritant en zelfgenoegzaam, haalde op bepaalde momenten ook echt het bloed van onder mijn nagels vandaan. Maar dat kwam pas geleidelijk aan, kudos to that. Je bent sowieso geneigd je met het hoofdpersonage te vereenzelvigen - al helemaal als het verhaal vanuit de ik-perspectief is geschreven - en als deze heel stellig allerlei meningen gaat verkondigen ga je daar for the sake of it ook meestal in mee. Het hoofdpersonage is namelijk bijna altijd een heel normale, best aardige en intelligente persoon. Dus dat denk je van Paul Lohman ook. Maar langzamerhand blijkt dat helemaal niet zo te zijn. Ik begon me echt serieus te ergeren naar het einde van het boek toe, wanneer er nog maar eens zo'n ontzettend verbitterde, cynische, misantropische vergelijking zat aan te komen. De plot snap ik bovendien niet helemaal. Wat ik er wel van begrijp vind ik compleet ongeloofwaardig. Verder tast ik her en der nog in het duister omdat Koch het nodig vond om vanalles niet letterlijk te benoemen, maar een beetje omfloerst om heen te wauwelen. Ik heb hoe dan ook geen idee of het de bedoeling is dat ik met duizend vragen dit boek dichtklapte, of ik gewoon de dingen niet met elkaar kan verbinden. Heel jammer is dat het 'morele dilemma' waar het volgens de cover over gaat echt nauwelijks wordt besproken. Er is namelijk geen dilemma of discussie, het gaat alleen maar over het hoofdpersonage en iedereen (behalve zijn broer) is het onmiddellijk met hem eens. Serieus, what the fuck?Net als bij Zomerhuis Met Zwembad laat het einde me op m'n honger zitten. Toen was dat hoofdzakelijk omdat ik het een zeer vreemd en abrupt einde vond dat niet echt paste in de lijn van het boek/hoofdpersonage, naar mijn persoonlijke mening. En ook wel een beetje omdat het helemaal niet is hoe ik het zou hebben aangepakt en dat me ontzettend frustreerde. Deze keer is het echter anders. Ik blijf op mijn honger zitten, want dit is niet het boek dat ik wilde lezen. Ik heb het theaterstuk gezien voor ik aan dit boek begon, en ook daarbij had ik precies dat gevoel. Er mist iets, maar ik weet niet wat. Het is allemaal heel erg gladjes en ongeloofwaardig. De personages die als intelligent en redelijk worden voorgesteld zijn het helemaal niet en de Ã©nige in het hele verhaal die dat wel is wordt net afgeschilderd en behandeld alsof hij dat niet is en vervolgens (spoiler) ook nog eens in elkaar geslagen. Ik heb geen flauw idee of het Koch's bedoeling was om zijn lezers zo immens gefrustreerd achter te laten na het lezen van dit boek - ergens denk ik van wel - maar hij is er bij mij wel zeer zeker in geslaagd.</text></scrape>