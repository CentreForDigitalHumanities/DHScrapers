<scrape><title>The dinner</title><review_date>Feb 13, 2018</review_date><review_language>el</review_language><review_id>2265637391</review_id><author>Mariana</author><rating>really liked it</rating><text>Το Δείπνο χαρακτηρίζεται ως η Ευρωπαική απάντηση στο Το Κορίτσι που εξαφανίστηκε της Φλιν. Και η αλήθεια είναι πως αν έσπαγε ο διάολος το ποδάρι του και γνωρίζονταν οι Έιμι-Νικ και Κλερ-Πάουλ -βοήθεια μας!!!!!!- θα γίνονταν κολλητοί και όλοι οι υπόλοιποι θα κλείναμε εισιτήριο για να πάμε να ζήσουμε σε άλλο πλανήτη. Ο μοναδικός λόγος για να τσακωθούν οι Αμερικανοί με τους Ευρωπαίους ψυχοπαθείς θα ήταν οι ''ευτυχισμένες'' οικογένειες τους. Ποιός θα νικούσε άραγε;; Νομίζω οι άντρες θα έβγαιναν γρήγορα από τη μέση και η νίκη θα παίζονταν μεταξύ των γυναικών. Τα σιγανά ποταμάκια να φοβάσαι λέει ο λαός και αυτό ακριβώς είναι αυτές. Πιστεύω στο τέλος νικήτρια θα έβγαινε η Έιμι και αφού τους έθαβε όλους και παρίστανε τη θλιμμένη χήρα και φίλη θα έβρισκε έναν άλλο Νικ να του κάνει τη ζωή μαύρη. Το βιβλίο με εξάντλησε ψυχικά. Και δεν με ικανοποίησε το φινάλε του παρόλο που είναι ρεαλιστικό. Δυστυχώς έτσι θα έληγε η υπόθεση και στην πραγματική ζωή. Άντε να τα βάλεις με τέτοια άτομα. Όσο ρεαλιστικό κι αν είναι το τέλος όμως είναι και εκνευριστικό. Έζησα ότι και με το Κορίτσι που εξαφανίστηκε για δεύτερη φορά. Θυμό και οργή γιατί ιστορίες με τέτοια καθίκια δεν θέλω να ληγουν έτσι κι ας πάει στο καλό ο ρεαλισμός. Τον βιώνω στην αληθινή ζωή 24 ώρες το εικοσιτετράωρο. Οι ενότητες Επιδόρπιο και Κυρίως Πιάτο είναι τρομαχτικές γιατί έρχεσαι σε επαφή με τον τρόπο σκέψης ψυχοπαθών/κοινωνιοπαθών ατόμων που για ότι συμβαίνει φταίνε οι άλλοι και όχι εκείνοι και για αυτόν που αγαπάνε είναι ικανοί να ξεσηκώσουν επανάσταση στην χώρα κι ας πεθάνει κόσμος. Αν σωθεί ο δικός τους άνθρωπος, αν προστατευθεί η "ευτυχισμένη οικογένεια'' που έχουν όλα θα είναι καλά. Όπως λέει και Πάουλ ο πλανήτης έχει γεμίσει από ανθρώπινα σκουπίδια εντάξει τώρα αν σκοτωθούν/δολοφονηθούν και κάποια δεν έγινε και τίποτα. Οι πόλεμοι έχουν και τα καλά τους.(!!!) Το ότι και αυτός είναι ένα ανθρώπινο σκουπίδι δεν του έχει περάσει από το μυαλό και δεν πρόκειται και ποτέ να του περάσει αφού δεν έχει φραγμούς, δεν ξέρει τί είναι σωστό/λάθος, ηθική, ανάληψη ευθύνης. Οι ενότητες Επιδόρπιο-Ντιζεστιφ-Πουρμπουάρ είναι εξοργιστικές/ εκνευριστικές. Και το φινάλε ήταν τέτοιο που δεν με έκανε να νιώσω καλύτερα, δεν εκτόνωσε την οργή μου αλλά την αύξησε. Η πρώτη ενότητα με τον τίτλο Απεριτιφ είναι βαρετή για μένα. Ομολογώ βέβαια ότι το διάσκεδαζα με τις σκέψεις του Πάουλ για τα ακριβά εστιατόρια, τα φαγητά τους, τα λεφτά που πληρώνεις και τον μετρ που τους έλεγε τί τρώνε ενώ το ήξεραν αλλά τώρα φτύνω τον κόρφο μου και κάνω μετάνοιες που γέλαγα με κάποιες από τις σκέψεις του άρρωστημένου αυτού μυαλού. 4 αστεράκια από εμένα. Πάω να ακούσω κανένα ευχάριστο τραγούδι να εκτονώσω τον θυμό μου.</text></scrape>