<scrape><title>The dinner</title><review_date>Jan 21, 2019</review_date><review_language>nl</review_language><review_id>2683212223</review_id><author>Aukje Van</author><rating>it was ok</rating><text>In Het Diner, de psychologische roman van Herman Koch, gaan vier personen uit eten op restaurant. Het gaat om twee broers met hun vrouwen om er te praten over hun zonen die in problemen verzeild zijn geraakt, meer bepaald zinloos geweld op daklozen.De roman is gebaseerd op een waargebeurd verhaal dat in Barcelona plaatsvond, waar een dakloze vrouw mishandeld en in brand gestoken werd door drie jongens. Paul Lohman vertelt in het boek hoe hij de zaken beleeft en hoe de ouders het zullen aanpakken: geven ze hun kinderen aan of niet? Ze staan dus voor een moreel dilemma.Voor wie houdt van een boek waar er veel rond de pot wordt gedraaid en graag zeer veel details te weten komt is dit zeker een aanrader, voor mij daarentegen…In de eerste hoofdstukken wordt er over van alles gepraat: de nieuwe film van Woody Allen, de reizen die ze maakten, het leven van de twee koppels. Bovendien kom je ook zeer uitgebreid te weten wat de koppels op hun bord wordt voorgeschoteld. Om het makkelijk te beschrijven, niets spannends dus. De echte essentie van het verhaal wordt maar duidelijk op pagina 118, waar je te weten komt dat Paul ontdekt wat voor verschrikkelijks zijn zoon en neefjes hebben gedaan. Daarna word je terug gekatapulteerd naar x aantal flashbacks die weer niets met het verhaal te maken hebben. Door deze vele details leest het boek niet vlot. Je hebt de neiging om pagina’s over te slaan, gewoonweg omdat ze er niet toe doen.Waar de auteur in slaagde was het schrijven van de vele dialogen en de spanning die er hing in het restaurant. Zowel tussen Serge, de broer van Paul, en zijn vrouw als tussen de twee broers. De vele discussies tussen Serge en zijn vrouw Babette zorgen vaak voor gênante taferelen in het restaurant, wat ik als vrouw wel grappig vond. Een vrouw die haar man, die campagneleider is in de verkiezingen, te kijken zet in een overvol restaurant, geniaal.Wanneer de lezer dan uiteindelijk bijna aan het einde komt, slaagt Koch er toch nog in ons te verrassen. Er komt nog adoptie, afpersing en bedrog aan te pas. De aandachtige lezer zal merken dat de auteur daar al een paar tips geeft in het boek. Hij sluit dus af met een toch nog relatief spannend einde.Het boek telde 300 pagina’s, maar het kon evengoed in 150 pagina’s worden geschreven. Dan zou ik misschien niet op mijn honger blijven zitten zijn…Voor wie houdt van ontelbare details en weinig verbeelding heeft, is dit een uitstekend boek.</text></scrape>