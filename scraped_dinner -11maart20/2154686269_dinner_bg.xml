<scrape><title>The dinner</title><review_date>Oct 17, 2017</review_date><review_language>bg</review_language><review_id>2154686269</review_id><author>Симеон Трифонов</author><rating>liked it</rating><text>Най-слабата книга на Кох. С "Вила с басейн" и "Уважаеми господин М.", оценката ми за холандеца вървеше уверено нагоре. "Вечерята" обаче ми беше досадна. Определено силна стилово, мъдра по един социално дразнещ начин и закачаща се с психопатиите на съзнанието твърде бегло, твърде плахо. Ако не сте го започнали и разполагате с избор, хванете "Вила с басейн". Там темите са получили триизмерност, болното е загноило, а думите не лекуват, а само поднасят допълнителни травми.Кох е много силен, може би в топ 5 на съвременните автори. Развива неудобни тези, обръща внимание на загниващото в душите. И пише страхотно. Ако поставя "Вечерята" до доста други съвременни романи, оценката ще е 4 звезди. Съпоставен с "Вила с басейн", обаче, е 2.При всички случаи, надявам се че на Кох му предстоят дълги години на извратени писания.Благодаря на Балкай Бартокомляс (https://www.goodreads.com/user/show/2...), задето ми обърна внимание на някои груби неточности в ревюто, които редактирах.</text></scrape>