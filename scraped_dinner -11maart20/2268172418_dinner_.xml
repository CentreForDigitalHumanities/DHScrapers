<scrape><title>The dinner</title><review_date>Jan 22, 2018</review_date><review_language></review_language><review_id>2268172418</review_id><author>Ettore1207</author><rating>it was amazing</rating><text>La cena può essere vista come una inquietante piece teatrale suddivisa, con un bell'artificio narrativo, in 5 atti: Aperitivo, Antipasto, Secondi Piatto, Dessert, Digestivo. A cena in un costoso ristorante si ritrovano due coppie: due fratelli, di cui uno VIP come probabile futuro primo ministro, e le rispettive mogli. Come in una vera cena, i primi due atti sono di caustica e ironica introduzione, ci aiutano a entrare nella vita e nella psicologia personaggi. Seguirà, introdotto lentamente e con maestria, un piatto davvero forte. Koch stuzzica il lettore, disseminando qua e là indizi e introducendo dubbi. Come una pistola a teatro: se si vede una pistola nel primo atto, si può star sicuri che nell'ultimo verrà usata per sparare. E' la legge di ogni drammaturgia. Per la stessa legge, non si può far vedere una pistola se poi non la si usa. Nel caso specifico, la pistola è rappresentata da un cellulare del figlio di una delle due coppie. Cellulare che, accidentalmente esaminato dal padre, custodisce la prova di un brutto crimine.Il libro ha una struttura narrativa semplice ma elegante, è scritto con stile piacevole e inserisce nella vicenda critiche alle abitudini della classe media, ai politici, ai sistemi educativi, ai rapporti fra genitori e figli e fra coniugi, al razzismo. Volendo, c'è di che meditare.Non sempre i protagonisti devono essere eroi bravi giovani belli. Infatti, i personaggi di questo romanzo sono odiosi e il finale è spietato. Questo è il bello del libro, siete avvisati. E, se deciderete di leggerlo, NON leggete la presentazione, ché lo spoiler rovina tutto!Anch'io vedevo la vita così, a volte, come un piatto caldo che si raffreddava. </text></scrape>