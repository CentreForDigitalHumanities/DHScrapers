<scrape><title>The dinner</title><review_date>Nov 25, 2012</review_date><review_language></review_language><review_id>463055779</review_id><author>Orsodimondo</author><rating>really liked it</rating><text>IL CONTO NON PAGATO È olandese il primo adattamento cinematografico: ”Het diner” di Menno Meyjes, 2013.Il romanzo ha un suo percorso, ho attraversato fasi diverse leggendolo: ho cominciato detestando abbastanza l’io narrante, saccente oltre misura, uno di quelli che sembrano misurarsi quotidianamente con dio (forse perché, come disse Woody Allen, se devi avere un modello da seguire, perché non scegliere il migliore? – più o meno era così, in un film di tanti anni fa, cito a memoria).Però, è difficile superare il meccanismo d’identificazione, e quindi, come all’omodiegetico protagonista, mi stava particolarmente antipatico suo fratello, politico di facili sorrisi (come se ne conosce bene anche dalle nostre parti).Poi, mi sono detto, oh che bello, le due donne ne vengon fuori bene, sono le vere figure positive.Più avanti, ho pensato, ma come si permette 'sto qui di parlare in questo modo di un bambino africano adottato, com’è che è tanto razzista?”I nostri ragazzi” di Ivano De Matteo, 2014, intelligente trasposizione e rilettura del romanzo di Koch. Con Alessandro Gassman, Luigi Lo Cascio, Barbara Bobulova, Giovanna Mezzogiorno.Andando avanti, non si salva proprio nessuno, né gli uomini, né le donne, né tanto meno i ragazzi: sono tutti mostri.Viene fuori un quadro abbastanza agghiacciante, senza nulla togliere al divertimento e alla piacevolezza della lettura.La versione americana, del 2017, “The Dinner” di Oren Moverman, con Richard Gere, Laura Linney, Steve Coogan Rebecca Hall.Perché, altra caratteristica di questo libro, è che si legge proprio bene, prende, spinge avanti: c’è qualche divagazione di troppo, ma non riduce il gusto.Iniziare e finire in sole 24 ore è qualcosa che faccio molto di rado.Probabilmente, più che le riflessioni, gli eventuali pensieri, resterà proprio il godimento della lettura.Il film italiano è il più riuscito dei tre.</text></scrape>