<scrape><title>The dinner</title><review_date>Mar 28, 2010</review_date><review_language></review_language><review_id>96074869</review_id><author>Max</author><rating>liked it</rating><text>Ik kan er niet precies de vinger op leggen - het populaire schrijftoontje, het zwaar overtrokken geweldadige karakter van de hoofdpersoon of de half afgeschreven flashbacks. Of was het onuitstaanbare karakter van de hoofdpersoon de reden voor mijn groeiende irritatie? De hoofdpersoon en het verhaal blijven oppervlakkig, maar zijn opgehangen aan het moeilijkste morele dilemma waar ouders voor kunnen staan: lever je je eigen kind uit aan de politie voor een gegarandeerd lange gevangenisstraf?Dat dilemma wordt helaas nauwelijks getest: zonder enige weerstand haalt het standpunt van de hoofdpersoon de finish. De enige weerstand komt van de broer aan tafel die (voor een aanstaand premier) zich wel heel makkelijk door geweld laat overtuigen. Ik had gehoopt op een diepere verkenning van het onderwerp - een gemiste kans. De kracht van het boek zit hem wel in het standpunt van het hoofdpersoon: moreel verwerpelijk, maar begrijpelijk voor elke ouder. Je gaat haast denken dat ouders die hun kinderen wel naar politie brengen slechte ouders zijn. Als een boek dat gevoel bij me oproept, is de opzet geslaagd: niet alleen kietelen, ook onder de huid gaan.</text></scrape>