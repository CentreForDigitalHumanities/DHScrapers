<scrape><title>The dinner</title><review_date>Sep 21, 2019</review_date><review_language>ro</review_language><review_id>2981663697</review_id><author>Jovi Ene</author><rating>liked it</rating><text>Două cupluri cinează la un restaurant fițos și discuțiile dintre ei par a acapara toată scena. Numai că, treptat, cei doi frați și soțiile lor încep să apeleze la flash-back-uri pentru a rememora orele, zilele, săptămânile de dinainte și evenimentele care au condus la această cină și la deciziile ce se vor lua de-a lungul ei.Deși începe ca o reuniune simplă de familie, Cina este un thriller bine dozat, unde tensiunea se mărește cu fiecare pagină, ținând spectatorul în priză până spre final, care este însă destul de previzibil și banal. Pune însă ceva întrebări importante, precum cele privind consecințele faptelor copiilor adolescenți asupra lumii acestora sau a părinților.</text></scrape>