<scrape><title>The dinner</title><review_date>Nov 07, 2013</review_date><review_language>nl</review_language><review_id>759171170</review_id><author>Daisy</author><rating>liked it</rating><text>Nu de film deze week in premiere is gegaan moest ik het boek toch maar eens lezen.Het diner is een op het eerste oog overzichtelijk verhaal dat zich in het stramien van een diner laat persen: aperitief, voorgerecht, hoofdgerecht, nagerecht, digestief en zelfs de fooi wordt niet vergeten. Maar binnen dit strakke stramien ontvouwt zich natuurlijk een verhaal over mensen die niet houden van binnen de lijntjes kleuren. Langzaam maar zeker kom je er achter wat er precies tussen Paul, zijn vrouw, zijn broer en schoonzus en hun kinderen is gebeurd. En net zo laangzaam aan ga je je steeds meer afvragen of je Paul, de verteller, wel helemaal kunt vertrouwen. Ik begon zelfs te denken dat het hele verhaal Pauls verzinsel was. En misschien is dat ook wel zo, want Herman Koch laat genoeg ruimte om zelf de ontbrekende stukjes van de kleurplaat in te kleuren.Ik ben benieuwd naar de film.</text></scrape>