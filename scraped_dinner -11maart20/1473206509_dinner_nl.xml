<scrape><title>The dinner</title><review_date>Dec 19, 2015</review_date><review_language>nl</review_language><review_id>1473206509</review_id><author>Marie France Asselbergh</author><rating>did not like it</rating><text>Ik lees zelden Nederlands, op een tiental auteurs na, die ik volg. Dit was mijn eerste en laatste Koch. Naar verhaal, nare personages, naar gevoel, tot daar aan toe. Maar het is niet bijster goed geschreven. Iemands inner monologue, vol haat en frustratie, beschrijven zodat het blijft boeien is Koch m.i. niet gegeven. Het plot is nodeloos uitgesponnen en de chronologie niet altijd even overzichtelijk door elkaar gehusseld.Dat dit naar 20 talen, lees aan 20 markten verpatst kan worden heeft volgens mij de volgende verklaring: dit gaat verfilmd worden. Het mag dan Hollands zijn, het is perfect in pak weg een Engelse of Amerikaanse setting neer te poten. Het gaat om universele, of toch zeker Westerse gevoelens. En ik ga zeker kijken, naar zo'n verfilming, daar is het plot namelijk veel geschikter voor, dan een boek. Laat ik het zo stellen. Als je 300 blz. doet over de schets van een avondje, een paar flashbacks niet te na gesproken, dan kan je dat avondje ook perfect vervatten in een bioscoop- of tv-film.</text></scrape>