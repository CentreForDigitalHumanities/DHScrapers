<scrape><title>The dinner</title><review_date>Aug 11, 2015</review_date><review_language>ro</review_language><review_id>1361174647</review_id><author>Claudiu D.</author><rating>really liked it</rating><text>Primul gand pe care l-am avut dupa ce am terminat de citit cartea (adica acum cateva minute) a fost la asemanarea cu "Imparatul mustelor" de Golding. La faptul ca raul este langa noi si ca se poate naste din nimic. La instincte. La animalitatea omului. Am pus patru stele, dar ele sunt, de fapt, trei si jumatate. Traducerea este impecabila. Stilul la fel - dur, contemporan intr-un fel, fara menajamente. Constructia este foarte interesanta si originala. Impartirea romanului in etapele unei cine mi s-a parut foarte originala si chiar si actiunea a fost in deplina concordanta cu "aperitivul", "felul doi" si asa mai departe. Romanul vorbeste despre instictele umane - cel de supravietuire, al familiei, matern, dar si despre violenta, violenta pe care o vedem atat de des la televizor, dar care exista peste tot si care se naste (la fel ca "raul" din romanul lui Golding) din nimic, in mediile unde aparitia ei socheaza. Personajele sunt tarate, duplicitare, egoiste. Ocazional, ele isi arata adevarata fata, scot masca civilizatiei si lasa instinctul, animaliatea din ele, sa vorbeasca. Demascarea personajelor, precum si adaugarea graduala a datelor si evenimentelor (ca atunci cand gatesti, pui cate un pic si cu grija, alegi alimente si cantitati)La fel de important mi se pare si repetarea (obsedanta as spune) a primei fraze din "Ana Karenina" -  Toate familiile fericite se aseamana intre ele...  (citat aproximativ, din memorie). Personajul narator pare obsedat de fericirea familiala, fericire superficiala si aparenta. Un roman socant si trist. Chiar daca "familia fericita" apare la tot pasul, fericirea e umbrita, stearsa, e doar un zambesc sec si fals care ascunde o tristete fara de margini, o tristete pe care omul contemporan o traieste din ce in ce mai des. PS. Asemanarile cu GONE GIRL nu se sustin. E doar PR si marketing.</text></scrape>