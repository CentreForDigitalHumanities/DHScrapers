<scrape><title>The dinner</title><review_date>Nov 08, 2011</review_date><review_language>nl</review_language><review_id>232823618</review_id><author>Christel</author><rating>liked it</rating><text>Goede, grappige schrijfstijl. Langzaam wordt er duidelijk wat er precies aan de hand is; dat dit meer is dan een gezellig etentje onder broers. De schrijver trekt zelf geen conclusies. Het verhaal wordt verteld door één van de broers en je ziet alles door zijn ogen. Is dit het juiste perspectief? Als lezer blijf je nadien achter met de vraag of het boek wel juist eindigt: een moreel dilemma. Hoever ga je als ouder in het verdedigen van je kinderen? Mag je dan misdaad/misdaden zomaar door de vingers zien? Kan je het zelf wel vergeten/vergeven of blijf je je kind voor altijd anders zien? Dit boek lijkt in het begin luchtige lectuur maar het is uiteindelijk toch zwaarder. Blijft zelfs een beetje op de maag liggen. </text></scrape>