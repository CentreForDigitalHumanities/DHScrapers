<scrape><title>The dinner</title><review_date>Mar 26, 2015</review_date><review_language>bg</review_language><review_id>1237897981</review_id><author>Doroti</author><rating>liked it</rating><text>Това е една от онези книги, за които отново бих се зачудила дали да не захвърля преди средата. Този път обаче бях попрочела разни ревюта оттук-оттам и знаех, че нещо ще се случи, даже имах и идея какво. Повечето ревюта, които бях прехвърлила, застъпваха главно въпроса 'докъде би стигнал човек, за да защити детето си?' Докъдето се налага, разбира се, бих казала, без да се замисля. Не съм родител, но някакси така си ги предствям нещата. Това е нещо, което е отвъд теб и си мисля, че дори и най-праведният/най-справедливият човек би извършил престъление, ако това ще защити детето му. Да, угризенията са нормално нещо, но знаеш защо си решил да живееш с тях. Да, може би на думи всичко е много по-лесно отколкото в действителност.Повече ме заинтригува всъщност въпроса за привидното щастие, 'нашето щастливо семейство'. Чудя се наистина ли бяха щастливи тези хора с всичките тайни, които пазеха от външния свят и помежду си. Мисля си, че понякога (доста често) да бъдеш държан в неведение, но щастлив, е чудесно; да, това не би било истинско, но е малко като изневярата: as long as I don't know, I don't care... Но дали?По-тревожно е изборът да предпочетеш да не знаеш; да имаш възможност да откриеш някаква тайна, която пряко те касае, но съвсем съзнателно да избереш да се правиш, че тя не съществува. Не съм сигурна, не съм...Освен това на места в книгата имаше някои крайни виждания, които ми се сториха доста невписващи се в 'толерантния' свят, в който се опитваме да живеем.</text></scrape>