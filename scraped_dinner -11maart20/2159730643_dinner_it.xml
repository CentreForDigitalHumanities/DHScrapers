<scrape><title>The dinner</title><review_date>Sep 11, 2018</review_date><review_language>it</review_language><review_id>2159730643</review_id><author>Ania Marci</author><rating>liked it</rating><text>Parola d’ordine: inquietante. Da non vedere in senso negativo, perché è proprio quello che ti tiene in tensione durante tutta la lettura, facendotela apprezzare. Un libro spiazzante, ho cambiato opinione sui personaggi mille volte; in questo Koch è stato magistrale. Ho gradito un po’ meno il suo stile narrativo, ma per mio gusto personale. Non è scritto male, tengo a precisarlo; ha uno stile suo, riconoscibile, diverso dalle letture che ho fatto finora, ma se posso scegliere preferisco qualcosa di più scorrevole (ho trovato le interruzioni mentali di Paul - il narratore - prolisse, spezzano troppo il ritmo. Però poi mi sono abituata.)Nulla da dire sulla trama, invece, che tocca un tema morale molto importante e delicato, oltre a essere sempre attuale. È una lettura che ti mette di fronte a dei punti interrogativi; questa è una delle cose che ho apprezzato maggiormente.</text></scrape>