<scrape><title>The dinner</title><review_date>Jun 13, 2016</review_date><review_language>nl</review_language><review_id>1667265979</review_id><author>Stefan</author><rating>it was ok</rating><text>Stilistisch gezien best te pruimen, want Koch is grappig en ik hou ervan als hij scènes beschrijft die best herkenbaar zijn (zoals het nog snel doen of je serieus in het menu kijkt, maar eigenlijk maar doet alsof als je in paniek snel-snel nog iets anders wil bestellen dan hetgene dat net door je eega besteld is). Ondanks dat (spoiler!) de gein er bij ma al snel vanaf is, bleef ik wel (geïsoleerde) pareltjes uit dit matige verhaal opdiepen.Ik ging er aanvankelijk graag voor zitten: een hele avond op restaurant met 4 Nederlanders. Helaas wordt er dan al snel uitgeweid en rondgeluld zodat het allesbehalve een volwaardig diner wordt, maar eerder een slappe, krampachtig volgehouden constructie rond een redelijk ongeloofwaardige plot. Het is te zeggen: wat er gebeurd is, hoe deze mensen daarmee omspringen en hoe het allemaal ineen strengelt is absoluut teleurstellend.Voorts is er ook een wat irritante trek van de auteur om af en toe 'een tipje van de sluier te lichten', maar dan zooooo lang te wachten om te zeggen waarover het nu eigenlijk gaat, dat het volstrekt tegen de borst stuit en zelfs ronduit flauw wordt. Zal ik dan ook maar even flauw wezen: een soufflé die al gauw in elkaar stuikt… jammer.</text></scrape>