<scrape><title>The dinner</title><review_date>Jun 09, 2018</review_date><review_language>fi</review_language><review_id>2374819749</review_id><author>Antero Tienaho</author><rating>did not like it</rating><text>Olipas harvinaisen vastenmielinen ja inhottava kirja. Proosa sinällään on laadukasta ja sujuvaa, eloisaakin. Vaikea on vain ymmärtää miksi tämä kirja on olemassa. Hahmot ovat vastenmielisiä mulkkuja kaikki tyyni.Perhe (kaksi pariskuntaa) on ravintolassa, koska perheiden pojat ovat yhdessä tuikanneet kodittoman puolivahingossa mutta iloisesti tuleen. Ja lopputulema on, että toisen perheen adoptoitu poika murhataan ja kertojan vaimo iskee kertojan veljeä viinilasillista naamaan, jottei tämä kerro poliisille. Ja sitten kaikilla on kivaa, kun elämässä säilyy järjestys. Jonkinlaisen porvarillisen moraalittomuuden fantasiana tämä lienee kirjoitettu mutta en vaan silti saa tästä mitään mielenkiintoista tai järjellistä irti. Kulissien ylläpitämisen kritiikkinä ja ulkoiseen keskittymisen kuvauksena kaikki on ihan liian äärimmäistä ja absurdia. Lopulta myös kertojan parjaama poliitikko-veli onkin ainoa, jolla on edes jonkinlaista selkärankaa. Joka sitten sujuvasti pahoinpidellään hänestä pois. Ällöttävä kirja. Lämpimästi suosittelen jättämään lukematta. </text></scrape>