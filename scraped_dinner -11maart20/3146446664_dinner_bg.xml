<scrape><title>The dinner</title><review_date>Jan 17, 2020</review_date><review_language>bg</review_language><review_id>3146446664</review_id><author>Eleonora Rangelova</author><rating>really liked it</rating><text>Ако не сте чели книгата, а планирате, не четете това ревю.Позачудих се дали да сложа 3 или 4 звезди. Защо избрах 4 - не си спомням някога да съм чела интересна книга, в която да няма нито един симаптичен на читателя персонаж, като тук имам предвид и всички деца на главните герои и дори персонала и собственика на ресторанта. Този извод си правиш обаче след прочитането на книгата или поне след прочитането на 2/3 от нея, до тогава не си допускал например, че жената с най-спокойно и разумно поведение ще се окаже най-големият психопат. От друга страна този, който в началото се перчи и снобее и уж е очевидно, че е замислен като негативен герой, всъщност май е най-свестният от тях. Напрежението между героите и разкриването на все-повече нелицеприятни детайли завладяващо градира с всяко следващо блюдо. Иначе в негативен аспект има доста неправдоподобни неща в книгата - изборът на място, за да обсъждат толкова деликатен въпрос, поведението на политика, който след като вече е взел твърдо решение да се откаже от политиката, драпа за одобрението на всеки потенциален избирател... въобще изглежда ми малко неправдоподобно поведението и на четиримата в този ужасен момент, но от друга страна, слава богу, не съм благонадежден съдник за правдоподобност, защото не съм изпадала в такава кошмарна ситуация, в която трябва да решиш как трябва да постъпиш като родител, който обожава сина си - малък престъпник...</text></scrape>