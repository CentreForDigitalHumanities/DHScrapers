<scrape><title>The dinner</title><review_date>Aug 28, 2019</review_date><review_language>bg</review_language><review_id>2952350676</review_id><author>Georgi</author><rating>it was amazing</rating><text>А началото е толкова невинно! Семейни двойки се събират на вечеря в скъп ресторант. Паул, от чието име се разказва историята, не изпитва особено желание да се види с брат си, популярен политик с всички шансове да стане следващия премиер на страната. Досадата, с която описва безчет малки детайли покрай срещата, насочва вниманието именно към образа на Серж, изпечения политик, и неговото семейство – отегчена жена, биологичен син и осиновено чернокожо момче от Буркина Фасо. Паул и съпругата му остават на заден план, докато истинската тема на неловката среща бавно си проправя път на масата. А тя е стряскаща, немислима – децата на двете двойки са замесени в убийство, предизвикало силен шум в общественото пространство. Познаваш ли наистина собственото си дете? Достатъчно ли е да виждаш, че не залита по алкохола и наркотиците, за да си спокоен родител? Какво би направил, ако детето ти е извършило убийство? Оневиняващ фактор ли е, ако жертвата е клошар? Въпросите, които удрят като мокър парцал читателя, изведнъж стават все по-обезпокоителни с напредването на вечерта.Цялото ревю тук: https://bibliotekata.wordpress.com/20...</text></scrape>