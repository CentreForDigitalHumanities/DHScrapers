<scrape><title>The dinner</title><review_date>Sep 03, 2014</review_date><review_language></review_language><review_id>1044562338</review_id><author>Петър Панчев</author><rating>really liked it</rating><text>Вечерята, която засища с тайниЦялото ревю тук: http://knijenpetar.blogspot.com/2014/... Не ми е трудно да поставя тази книга в категорията на необикновените. Със скромно начало, историята в нея добива цвят след всяка следваща страница, подготвяйки читателя за навлизане в дълбокото море от тайни. Херман Кох не се притеснява да започне почти приспиващо, притъпявайки сетивата ни с няколко префърцунени блюда и общи приказки, а самите герои сякаш се страхуват да поставят картите на масата. Кох ни запознава с двама братя и техните съпруги. Паул е безработен учител, а брат му Серж - политик, превзел с чара си голяма част от гласоподавателите в страната. Детайлите около тях се трупат един след друг, като оформят плътни образи на хора с различни възприятия и цели. Зад кадър са братовчедите Мишел и Рик, синове на Паул и Серж - главната причина за самата вечеря. 15-годишните момчета са извършили престъпление, заснето от камера до един банкомат, превръщайки живота на двете семейства в борба за надмощие. Ястията следват едно след друго, поляти обилно с вино; енергията на злото се трупа, готова да помете спокойното начало на вечерята. Миналото се завръща на дребни и неясни порции, като постепенно изгражда цялостната картина.</text></scrape>