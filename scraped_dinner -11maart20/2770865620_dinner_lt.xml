<scrape><title>The dinner</title><review_date>Apr 06, 2019</review_date><review_language>lt</review_language><review_id>2770865620</review_id><author>Ieva Naikienė</author><rating>liked it</rating><text>Neurstaniškas žvilgsnis į aplinką ir moralinė teisybės problema.Knyga, prasidėjusi vienaip, tęsėsi ir šakojosi kitaip, atsirado daug papildomų pasakojimo linijų. Kas patiko, tai perėjimai iš vieno laikotarpio į kitą, dabartinių detalių analizė remiantis ankstesniais įvykiais. Ir pasakotojo asmenybė pasirodė daug įdomesnė, nei iš pradžių buvo galima manyti. Antra vertus, pabaiga nebuvo itin stipri: lygiavertiškai stiprūs įvykiai, pradžioje plėtoti, pabaigoje, mano nuomone, buvo „numesti“. Pati „ką tėvai gali dėl savo vaikų“ istorija nebuvo labai ypatinga, ne tokia jau ir šokiruojanti, kaip tikėjausi. Bet gal tiesiog tema man nebuvo artima. Vertinimą gelbėja autoriaus pasakojimo būdas, aštresnės pastabos / žiūros taškas, pasakotojo vertinamasis žvilgsnis (nors nesakau, kad tokius pasirinkinmus palaikau!). Overall, autoriaus „Griovys“ patiko labiau – pasirodė brandesnis. Manau, būtent pastaroji knyga turėtų susilaukti didesnio pripažinimo, nei „Vakarienė“, laikyta didžiule sensacija.</text></scrape>