<scrape><title>The dinner</title><review_date>Oct 21, 2019</review_date><review_language>nl</review_language><review_id>3019954098</review_id><author>Jerry Weidema</author><rating>really liked it</rating><text>Het boek wordt interessant als je ook de sketches van Jiskefet kent, waarvan Koch dezelfde stijl heeft aangehouden, namelijk het absurdisme. Dit plot is uiteindelijk niet waar Koch je aandacht mee wilt trekken, wat dit wel is, is de satire naar het burgerlijke. Je ziet het leven in een ander licht tijdens het lezen van het boek, omdat je doorkrijgt hoe onzinnig en triviaal de dagelijkse dingen wel niet zijn. Ik kreeg tijdens het lezen van het boek geen drang om het uit te lezen, ik zag het plot immers niet in een specifieke richting bewegen, toch las het inderdaad lekker weg. Net zoals het reisclich√© "It's about the journey, not the destination," is ook dit boek leuker als je geniet van de details en van de schrijfstijl. Herman Koch was ook Herman Koch niet als hij voor een klassieke verhaalvertelling had gekozen met spanningsbogen en een happy end, waar hij op zijn manier dus ook weer de draak mee steekt. Dat is in ieder geval wat ik eraan vind, maar verbaas me echter ook over het feit dat het boek wereldwijd een bestseller geworden is met relatie tot het plot, wat inderdaad ook naar mijn mening beter had gekund.</text></scrape>