<scrape><title>The dinner</title><review_date>Jan 29, 2015</review_date><review_language></review_language><review_id>1184228111</review_id><author>Богиня Книдска</author><rating>it was amazing</rating><text>Това не е роман. Това е фойерверк!Зашеметяваща история с драматичен край и трагично съдържание.Началото е иронично, забавно, увлекателно и остроумно наблюдение върху живота на две семейства. С техните разлики и сходства. И с неочаквана роднинска връзка. По средата става наистина страшно, а финалът е направо зловещ в своята безчовечност.Целият роман е базиран на неочакваността. Уж банални семейни истории, но ... Уж обикновен учител, а с непонятен ген, предаващ се по наследство. Уж добри деца от още по-добри семейства, а наслаждаващи се на недопустимото. Уж слабохарактерен и живеещ само заради прожекторите мъж, но способен на много повече съвест и съзнание от демагога сътрапезник.Това не е роман. Това е събитие.</text></scrape>