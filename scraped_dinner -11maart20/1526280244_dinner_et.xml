<scrape><title>The dinner</title><review_date>Jan 26, 2016</review_date><review_language>et</review_language><review_id>1526280244</review_id><author>Sille</author><rating>did not like it</rating><text>Ei. Ei. Ei. Ma ei soovitaks seda raamatut mitte kellelegi. See oli tõeliselt halb kirjatükk. (Või peaks ütlema: toode?)Lugedes kavatsesin anda hindeks 1, siis otsustasin, et see võimalus tuleks hoida siiski millegi veel halvema jaoks.Tegevustik oli täiesti ebareaalne ja tegelased ebameeldivad. Või pigem - nendega oli võimatu suhestuda, sest tegelased ei peagi tingimata meeldima, aga mingil moel peab lugejal siiski olema võimalik nendega suhestuda, paremal juhul samastuda. Aga need inimesed olid napakad, naeruväärsed ja ebahuvitavad samal ajal. Raamat tundus olevat konstrueeritud panema lugejaid mõtlema, et tegevuse taustaks on mingi salapärased, sügavad ja tumedad allhoovused, aga kukkus selles osas täielikult läbi, olles üheplaaniline ja tüütu. Süžee areng (oli siin üldse mingi süžee?) oli kohutavalt aeglane, raamatu esimeses pooles ei toimunud üldse midagi ja teine pool oli lihtsalt naeruväärne. Kui ma lugemise lõpetasin, leidsin siiski, et 1 on vääriline hinnang, kuna ma võtan kehvi raamatuid alati isikliku solvanguna ja see raamat kindla peale solvas mind. </text></scrape>