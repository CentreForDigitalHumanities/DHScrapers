<scrape><title>The dinner</title><review_date>Mar 20, 2017</review_date><review_language>nl</review_language><review_id>1941284459</review_id><author>Marly</author><rating>really liked it</rating><text>Het eerste boek van Herman Koch dat ik gelezen heb was De Greppel. En wat bleek. De auteur kende ik van het programma Jiskefet. Kort na het lezen van De Greppel verscheen Herman Koch in een programma aan tafel waar onder andere werd besproken dat zijn boek Het Diner in de VS was verfilmd en dat deze film in mei 2017 in de bioscopen zou verschijnen. Na wat googelen bleek dat het boek in Nederland al eens eerder is verfilmd. En nu werd ik eigenlijk wel nieuwsgierig naar het verhaal. Als een boek, zowel in binnen- als buitenland, was verfilmd. Tja, dan moet ik het toch wel eens gaan lezen.Na de eerste hoofdstukken werd ik lyrisch over het verhaal. Een aanvankelijk normaal gepland diner loopt uit tot een situatie waarin er belangrijke zaken gaande zijn. Het hoofdpersonage Paul blijkt opmerkelijke ontdekkingen te doen waarbij je als lezer de spanning voelt en je je blijft afvragen wat er aan de hand is, hoe het in elkaar zit en wat er gaat gebeuren. Bij alle boeken die ik tot nu toe als thriller zijnde gelezen heb en als dusdanig worden verkocht, had ik toch niet de spanningsopbouw ervaren zoals bij dit boek. En ik vind dat een knappe prestatie. Ook de opbouw van het boek waarbij het verhaal wordt ingedeeld in aperitief, voorgerecht, hoofdgerecht, nagerecht en digestief, waarbij tegelijkertijd ook het verhaal een dergelijke opbouw kent, vond ik goed bedacht.Toch. Gaandeweg het verhaal begon bij mij ineens de klad erin te komen. Ik denk dat op een bepaald punt het verhaal te langdradig werd en er zaken bij betrokken werden die ik niet echt kon plaatsen binnen het verhaal. De spanningsboog viel weg en het einde vond ik niet hetgeen waar ik naar toe had geleefd.Verder viel me op dat Het Diner dezelfde sfeer ademt als De Greppel. Een ouder echtpaar met één kind, ook wat welgesteld, een voorname politicus en bezoekjes aan eet- en drinkgelegenheden. Dat samen met zaken die het hoofdpersonage voor de lezer geheim wil houden. Herman Koch hanteert min of meer dezelfde formule.Ik had een beetje moeite met de keuze tussen het geven van 3 of 4 sterren. Tot twee derde van het boek had ik met volle overtuiging 4 sterren gegeven. Het is dat ik naar mijn andere ratings heb gekeken en zo'n boek als Lieve Mama van Esther Verhoef toch beduidend slechter vind dan Het Diner dat ik uiteindelijk toch maar 4 sterren als rating heb gegeven, alhoewel 3,5 beter op zijn plaats zou zijn.</text></scrape>