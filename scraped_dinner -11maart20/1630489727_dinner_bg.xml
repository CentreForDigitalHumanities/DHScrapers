<scrape><title>The dinner</title><review_date>May 06, 2016</review_date><review_language>bg</review_language><review_id>1630489727</review_id><author>Kristina</author><rating>it was ok</rating><text>За "Вечерята" на Херман Кох не мога да се изкажа много ласкаво. Не ме заинтригува, не повдигна кой знае какви въпроси у мен, героите ми бяха плоски и фалшиви. Нямаше мотив разкаяние, дори нямаше противоположно чувство, всичко беше оставено по средата, забъркваха се едни нишки, които оставаха недовършени. Дразнещ ми беше и начинът на повествование "дъра-бъра, ама в крайна сметка няма да ви кажа". Страници описание колко е важен точният час на някакво действие, например, и накрая "но няма да ви кажа колко беше часът, за да не се използва срещу мен". Ами аз като читател и без друго не държах да разбера 12:34 ли е било или 23:40, защото нямаше значение и се почувствах като идиот, че ме занимават с това, за да ми кажат накрая "но така или иначе няма да го кажа". И това, че се събират в голям, известен и претъпкан ресторант, като единия от героите е известен и разпознаваем, за да обсъдят толкова важно и тайно, в крайна сметка, нещо - ами няма как да повярвам на всичко. И ред още такива разочароващи неща. </text></scrape>