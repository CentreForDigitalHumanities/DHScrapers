<scrape><title>The dinner</title><review_date>Mar 24, 2014</review_date><review_language>it</review_language><review_id>890275066</review_id><author>Daniela Mastropasqua</author><rating>really liked it</rating><text>Ho letto varie recensioni a questo libro e sono quasi tutte negative o comunque molto critiche. Io vado decisamente controcorrente, è un libro da quattro stelle. Un libro ben scritto e anche un libro che consiglierei, bisogna stare attenti a come approcciarsi a un libro del genere. Alcuni lettori sono rimasti disgustati dalla realtà che vi è presentata: è semplice, bisogna semplicemente considerare il fatto che il narratore di questa storia è una persona evidentemente disturbata. Una persona con problemi di gestione della rabbia a dir poco, seriamente squilibrata a voler essere obiettivi. E chi gli sta intorno forse è ancora peggio, ma persone così esistono veramente!!!Persone che non denunciano i figli anche sapendo che sono degli assassini, pensando che c'è ancora qualcosa da difendere esistono e i fatti di cronaca ogni tanto ce lo dimostrano. La storia è semplicemente agghiacciante, niente di più, niente di meno... ma la cosa veramente agghiacciante è che queste storie le sentiamo più spesso di quanto vorremo ai telegiornali. Quindi leggere un libro del genere, scritto con una freddezza che mette i brividi è utile. A me è piaciuto lo stile dello scrittore, l'ambientazione, le descrizioni psicologiche e poi la copertina è bellissima! Insomma bravo Koch! Cercherò info sull'altro suo libro.</text></scrape>