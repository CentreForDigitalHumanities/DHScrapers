<scrape><title>The dinner</title><review_date>Feb 01, 2016</review_date><review_language>nl</review_language><review_id>1533637499</review_id><author>Maaike</author><rating>liked it</rating><text>Het was beter dan ik verwacht had. De schrijfstijl sprak me niet bijzonder aan en vond ik vaak wat kinderachtig of te simplistisch, wat me stoorde, maar het las deels daardoor wel makkelijk. Het weglaten van namen en tijdstippen voelde een beetje alsof hij het zich er gemakkelijk vanaf wilde brengen. Een boek dat je in een avond uit kunt hebben als je een beetje je best deed. Het had verder, zoals gebruikelijk lijkt voor Nederlandse literatuur, wel iets te veel flashbacks en uitwijdingen voor mijn gevoel en het einde was ietwat voorspelbaar/de vaagheid leek af en toe wat geforceerd. Verder waren er een paar dingen die ik simpelweg onrealistisch vond zoals het feit dat iedereen Serge leek te vergoddelijken terwijl we nou ook weer niet zoveel respect voor onze politici hebben en ehm, dat vergrootglas en dat computerscherm...? Plus het lijkt me ook dat het in elkaar slaan van een rector meer gevolgen heeft...Maar hoe Koch met zijn personages speelt is slim: hoe hij je eerst symphatie laat voelen voor Paul en Serge afschildert als een klootzak enkel om de rollen aan het einde geheel omgedraaid te zien, om nog maar te zwijgen over Claire die zich vriendelijk glimlachend het verhaal toe begint te eigenen. (Of zo stel ik me dat dan voor). Het benadrukt wel de subjectiviteit en onbetrouwbaarheid van een ik-verteller. </text></scrape>