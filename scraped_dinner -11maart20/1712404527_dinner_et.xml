<scrape><title>The dinner</title><review_date>Jul 29, 2016</review_date><review_language>et</review_language><review_id>1712404527</review_id><author>Mari-Liis</author><rating>liked it</rating><text>Mäletan, kui see raamat paar aastat tagasi ilmus ja nüüd kui see kätte sattus tundus tuttav ja seepärast ette võtsingi. Tuleb tunnistada, et see oli võigas lugemiselamus. Teemaks kuritöö ja karistus, vanemate vastutus laste tegude eest. Ja mitte ainult. Perekonna suhted ja õigluse enda kätte võtmine. Kui algus kippus pisut venima, siis kui umbes 50 lehte möödas oli, siis ei saanud tõesti enam käest ära panna. See kõik oli väga realistlik. Minu jaoks on see raamat sarnane Rowlingu "Ootamatu võimalusega", sest siin polnud samuti ligi 300-l lehel ühtegi positiivset tegelast ega meeldivat momenti. Kuigi see on ilukirjandus tuleb vist ka selliseid raamatuid lugeda, et aru saada, millises maailmas me elame.</text></scrape>