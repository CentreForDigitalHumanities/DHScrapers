<scrape><title>The dinner</title><review_date>Sep 23, 2014</review_date><review_language>bg</review_language><review_id>1062944866</review_id><author>Zuzi</author><rating>really liked it</rating><text>През тази година прочетох доста шантави книги, но тази определено влиза в топ 5 на най-шантавите. В добрия смисъл на думата. Това сигурно е първата история, в която личните ми принципи са в абсолютен разрез с тези на основния персонаж в книгата, който въпреки всичко харесвам, и в пълен синхрон с тези на неприятния политик, който уви, не харесвам. Но така се пише добра проза. Сатиричен, леко тъжен, забавен, циничен разказ, който мога да сравня с някой театър на абсурда или поне с "Плешивата певица" на Йонеско, където нищо не е такова, каквото е, а е нещо друго, защото и във "вечерята" положението е общо-взето същото. Изведена прекрасно, тази сатира, трагикомедия, шантава история е едно от най-добрите неща, които съм чела в последните месеци. Препоръчвам. </text></scrape>