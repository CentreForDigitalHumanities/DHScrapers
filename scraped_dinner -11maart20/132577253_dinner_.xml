<scrape><title>The dinner</title><review_date>Nov 27, 2010</review_date><review_language></review_language><review_id>132577253</review_id><author>Evi *</author><rating>really liked it</rating><text>Fenomenologia di una cena tra due coppie adulte educate, istruite, eleganti in un lussuoso ristorante di Amsterdam: dall’antipasto al conto, compresa la mancia, passando minuziosamente per tutte le portate.Questo è la cornice apparentemente piacevole e distesa, è quanto sta al suo interno che è profondamente scioccante: questo è un libro violento, dove la violenza si esprime in azioni ma quella più difficile da assorbire è la violenza psicologica e sottile che si esprime in pensieri violenti, in soluzioni violente per azioni violente, dove la violenza genera altra violenza.Viene messo in dubbio il ruolo dei genitori: fino a che punto siamo disposti a proteggere i nostri figli e il nostro quieto vivere, anche a costo del sacrificio di altri? A parole tutti bravi e perfettini genitori ma se accadesse proprio a noi?Ci si può fidare di noi stessi?</text></scrape>