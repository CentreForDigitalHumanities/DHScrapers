<scrape><title>The dinner</title><review_date>Feb 27, 2017</review_date><review_language>sl</review_language><review_id>1925311470</review_id><author>Aleksander</author><rating>it was amazing</rating><text>‪V Večerji je prikazan kontrast med elegentno večerjo staršev in dogodki, ki so jih zakrivili njihovi petnajstletniki.‬ Vsi pa vemo čigavo vedenje posnemajo otroci.Po aperitivu, tekom katerega si ustvarimo občutek, kako bo potekal večer, je sledila predjed. Pripoved se začne razpletati na enem koncu. Vzpostavijo se odnosi med glavnimi liki, vnese se kanček napetosti in smo že pripravljeni na glavno jed. Postrežejo glavno jed, zgodba pa se približuje sredini klobčiča. Izvemo kaj se je zgodilo, kaj se je dogajo in kaj grozi mladostnikoma. A mladostnika sta ta, ki sta storila grozen zločin. Skrbni starši želijo grozoto zaradi koristi otrok (in lastnih) to prikriti. Na krožniku dobimo vse, kar je bilo napovedano in smo pričakovali. Kljub pričakovanju je obrok težko prebavljiv. Ob poobedku se zgodba začne izjemno počasi razpletati. Kresati se pričnejo mnenja odraslih. Digestiv bi nam naj pomagal prebaviti užito, vendar nam tokrat povzroči še večjo kepo v želodcu.Bogata napitnina pomeni, da je bila hrana in postrežba odlična; včasih pa hočemo, da nekatere stvari ostanejo skrite.Večerja se bere tekoče, knjiga te kar posrka vase. Ob osrednjem delu zgodbe pa se ustaviš in se pretresen vprašaš zakaj, kako in druga pomembna vprašanja.</text></scrape>