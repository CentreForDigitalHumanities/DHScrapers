<scrape><title>The dinner</title><review_date>Dec 02, 2018</review_date><review_language>nl</review_language><review_id>2612551119</review_id><author>Menno Zandee</author><rating>really liked it</rating><text>Bij "het Diner" van Herman Koch moest ik steeds denken: ik heb pas zo'n verhaal gelezen, en dat klopt ook, dat was namelijk "De Hills" van Matias Faldbakken. Ere wie ere toekomt: Kochs werk uit 2012 is vijf jaar eerder gepubliceerd dan dat van zijn Noorse evenknie. Het belangrijkste verschil tussen de twee is dat in Koch boek een van de gasten de hoofdrol vervult, in Faldbakkens werk is het de gerant. Qua stijl en thematiek lijken de werken erg op elkaar. De stijl is verzorgd, Koch verslapt niet. Op de achtergrond van het diner speelt een zaak van de zoon van de hoofdpersoon, een vijftienjarige puber die met zijn neefje een dakloze aftuigt. Hoe uiteindelijk de twee verhalen tot een gesmeed worden vond ik ongeloofwaardig, de apotheose kon mij niet overtuigen. Ik zou "het Diner" aanraden en geef het 4 van 5 sterren. </text></scrape>