<scrape><title>The dinner</title><review_date>Oct 28, 2012</review_date><review_language>nl</review_language><review_id>443304095</review_id><author>Roos Boum</author><rating>it was ok</rating><text>Omdat men zo enthousiast was over het boek en ik het cadeau kreeg (nu weet ik wel waarom de gever het boek niet meer wilde) besloot ik het ook te lezen. Onder het lezen bleef ik me maar afvragen waarom mensen zo lyrisch zijn over dit boek. Is het omdat alles wat God verboden heeft hier goedgepraat wordt? Is het omdat het zo lekker goedkoop choqueert? Ik hoop toch niet dat het is omdat veel ouders zich in de hoofdpersonen herkennen en criminele feiten van hun kinderen verdoezelen. Want dat maakt een boek toch goed, dat je je kunt identificeren met de hoofdpersonen? Ik heb geen kinderen, maar ook al zou ik ze wel gehad hebben, dan hoop ik toch dat ik me nog steeds niet met de hoofdpersonen had kunnen identificeren. Een boek over zinloos geweld hetgeen we nu juist met zijn allen zo proberen te bestrijden.Het kon mij in ieder geval niet grijpen, noch choqueren. Veel voor de rode draad gelezen alleen maar om het boek uit te lezen. </text></scrape>