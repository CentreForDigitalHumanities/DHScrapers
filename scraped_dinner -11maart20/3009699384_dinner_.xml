<scrape><title>The dinner</title><review_date>Oct 16, 2019</review_date><review_language></review_language><review_id>3009699384</review_id><author>Христо Блажев</author><rating>really liked it</rating><text>Вечерята е само прелюдия към присъдата: http://knigolandia.info/book-review/v...Една вечеря между двама братя и техните съпруги. Мястото е елитен ресторант – обстановката, менюто, обслужването, хората по другите маси, всички те имат своята роля в пиесата, която поставя Кох пред очите ни. Единият брат е популярен политик, чиято личност естествено привлича неотклонно вниманието, а другият е изпълнен с неприязън от годините, в които следи кариерата на брат си. И не може да скрие почудата си как човек, който познава като изключително елементарен и недостоен, омайва избирателите с такава лекота. Алкохол, предястия, основно… обичайните етапи на една вечеря са разделителните линии, които Кох поставя в своя роман, за да очертае преминаването от елегантна гастрономично-политическа сатира към ясно очертан конфликт и вероятна трагедия в края. Защото докато двете семейства правят всичко по силите си да запазят привидната нормалност на това споделено ядене, то малко по малко авторът разкрива истинската причина да се срещнат.Colibri Bookshttp://knigolandia.info/book-review/v...</text></scrape>