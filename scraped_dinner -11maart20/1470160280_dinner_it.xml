<scrape><title>The dinner</title><review_date>Dec 16, 2015</review_date><review_language>it</review_language><review_id>1470160280</review_id><author>Carlotta Borasio</author><rating>liked it</rating><text>L'idea di base mi è piaciuta moltissimo: due coppie a cena in un ristorante di lusso. Un segreto che trapela dai dialoghi e si svela piano piano attraverso i flashback, un protagonista che si rivela sempre più discutibile man mano che la storia va avanti. Il libro si indebolisce nella seconda parte quando l'autore vuole spiegare tutto e troppo, proprio nella spiegazione delle motivazioni del protagonista. Crolla definitivamente quando l'azione si concentra nelle mani della moglie, che al contrario del protagonista sembra non avere nessun motivo di agire così. La cosa interessante di questo romanzo, oltre all'aspetto famigliare, è il concetto di giusto-sbagliato. Vediamo tutto attraverso gli occhi del protagonista che ha ovviamente un'interpretazione falsata della realtà ma soprattutto vediamo come la trasmette al figlio che ha i suoi stessi problemi. </text></scrape>