<scrape><title>The dinner</title><review_date>Aug 30, 2019</review_date><review_language>ar</review_language><review_id>2952140802</review_id><author>Nessrina Hazem</author><rating>really liked it</rating><text>قررت ابدأ تحدي جديد بقراءة رواية من أنواع الأدب المختلفة و رواية العشاء كانت اختياري من الأدب الهولنديالرواية من روايات الكوميديا السوداء بترجمة مصرية واضحة حبيتها جدا في الرواية. الراوي شخص واحد "بول" و اختياره موفق لانه عكس شخصيته و آرائه و وصف تفاصيل مشاهد العشاء كأن القارئ مدعو للعشاء معاهم. بالنسبالي دي اول مرة أقرا رواية كل شخصيتها نماذج سيئة عنصرية غير مسئولة. بس ده مش معناه ان الرواية سيئة بالعكس هي بتعكس نموذج من الأسر موجودة كتير بمفهومهم عن تربية الابناء و الحب الغير مشروط. نموذج كنت فاكرة انه موجود في مجتمعاتنا العربية بس.اختيار مكان العشاء بمطعم مرموق بدل بيت احد الأسرتين لمناقشة مسألة عائلية مهمة يندرج تحت فكرة الصورة المثالية و المظاهر الخداعة اللي اهتم بيها الأسرتين باختلاف شخصياتهم و اهتماماتهم.الرواية بتطرح أسألة كتير زي مثلاً:- هل مبادئ و قناعات الفرد مطلقة لا جدال فيها و لا المفروض تختلف لما المشكلة تتعلق بالعائلة عن لما تتعلق بالمجتمع؟- ايه الأهم الوضع الاجتماعي و صورة العائلة المثالية و لا التربية السوية؟ المواجهة و لا التغافل؟ - هل العنف ممكن يكون إجباري في بعض المواقف و الاهل ممكن ينصحوا أولادهم المراهقين بالعنف بدل من النصح و مواجهة المشاكل و تحمل مسؤليتها؟ - هل العائلة السعيدة هي اللي بتساند بعض في الازمات مهما كان الثمن؟#World_literature_challenge#book2 ٢٠١٩/٨/٣١</text></scrape>