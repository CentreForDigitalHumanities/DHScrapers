<scrape><title>The dinner</title><review_date>Aug 21, 2017</review_date><review_language>it</review_language><review_id>2092177913</review_id><author>Francesco Ranieri</author><rating>liked it</rating><text>Ammetto il mio spregevole pregiudizio nei confronti dei fenomeni letterari, non penso che la media italiana sia in grado di riconoscere un buon prodotto da uno mediocre;e giusto per risultare antipatico a tutti, penso che il mondo intero abbia un po' perso la capacità di capire cosa sia buono e cosa sia cattivo nel mondo letterario (nel mondo artistico in genere, ecco l'ho detto). Questo libro non fa eccezione: i dialoghi sono un po' fuffa, i personaggi non sempre sono coerenti nelle loro "movenze", ma va riconosciuta l'estrema abilità nel mantenere costante la temperatura, un'atmosfera lontanamente tensiva, un parlato che viaggia costante come macchina su di un'autostrada. Il fallimento del racconto è la cattiveria: francamente del tutto assente, ricercata e mai del tutto trovata. Caso letterario a metà. Deludente. </text></scrape>