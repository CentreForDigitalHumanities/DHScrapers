<scrape><title>The dinner</title><review_date>Feb 18, 2016</review_date><review_language>nl</review_language><review_id>1552525278</review_id><author>Marie-Louise Timmer</author><rating>did not like it</rating><text>Dit was echt een verschrikkelijk boek. Als het boek vanuit een ander personage verteld werd, had ik het misschien nog enigszins oké gevonden. Maar nee. De ik-persoon, Paul, was een bekrompen, zelfingenomen, agressieve lul (ik heb er geen beter woord voor), die met zijn vrouw (van hetzelfde soort), zijn broer, en de vrouw van zijn broer in een restaurant iets belangrijks te bespreken hebben. Hij begint al meteen met álles in het restaurant volledig af te kraken. De prijzen van de wijn, de gerant, zijn broer, alles. De rest van het boek is niet verrassend, alles en iedereen wordt afgekraakt, behalve hijzelf, zijn vrouw en zijn zoon. Die zijn o zo """"intelligent"""", naar eigen zeggen. Hij viel trouwens wel vaker in herhaling. Bepaalde dingen keerden keer op keer terug (bijv. de filmpjes. Nu weten we het wel!)(dit bevat een paar kleine spoilers, maar zo veel:)Het belangrijks wat ze te bespreken hebben, zijn hun zoons. Paul's zoon heeft met de zoon van zijn broer, die bovendien politicus is, iets uitgehaald waarbij een dakloze komt te overlijden. Paul en Claire (Paul's vrouw dus) nemen het genadeloos op voor hun zoon. Ze vertellen hun geheim, dat ze weten van hun zoon en zijn daad, aan niemand. Ze worden nooit boos op hun zoon, ze keuren het niet eens af. Sterker nog, ze voelen zich zo superieur aan het slachtoffer dat ze het (bijna) goed prijzen. Ik werd er letterlijk misselijk van.Ik heb het gevoel dat de schrijver probeerde iets controversieels in de wereld te brengen. Iets wat ons bovendien echt aan het nadenken zet. Maar voor mij is dat niet gelukt. Ik vond het een vervelend, naargeestig boek, en that's it.Tijdens het lezen had ik nog veel meer op te merken, maar ik laat het hier even bij.Het enige pluspunt van het boek is dat het lekker snel leest. Als dat niet het geval was, had ik hem nooit uitgelezen.</text></scrape>