<scrape><title>The dinner</title><review_date>Dec 17, 2016</review_date><review_language>nl</review_language><review_id>1841881350</review_id><author>Jan Luyten</author><rating>really liked it</rating><text>In vuur en vlamHet diner is een roman geschreven door de Nederlandse auteur Herman Koch. Het is een meeslepend verhaal dat de lezer in een diepe kuil van ongewisse gooit. Het avontuur begint wanneer een ogenschijnlijk gelukkig gezinnetje wordt verscheurd door een donker geheim. Je beleeft het drama door de ogen van Paul Lohman met als gevolg dat je alles eerstehands meemaakt. Allerhande emoties boren zich een weg naar je hersenen wanneer je zelfs maar de eerste pagina omslaat. Paul is een typerend voorbeeld van een goede huisvader. Hij probeert het beste te doen voor zijn gezin in de donkerste tijden maar maakt hij echter wel de juiste keuzes ? Het verhaal situeert zich rond morele dilemma’s. De lezer wordt geacht na te denken over de vele ethische en filosofische kwesties die het boek rijk is. Wat is nu juist precies goed en slecht. Wanneer de zoon van het gezin Lohman, samen met zijn neef, per ongeluk een dakloze vrouw inbrand steekt, laait de discussie op tussen Paul en zijn broer Serge. Aan de ene kant is Paul ervan overtuigd dat ze hun kinderen op de eerste plaats moeten zetten maar aan de andere kant denkt zijn broer enkel aan zijn politieke carrière. Hij neemt het heft in eigen handen en wil de beiden tieners aangeven. De vrouw van Paul, genaamd Clair, steekt hier uiteindelijk een stokje voor. De auteur toont hierdoor aan hoe groot moederliefde eigenlijk is en hoe dat in contrast staat met wat moreel wordt gezien als goed.Citaat uit het boek Het diner van Herman KochPagina 81‘O, dat is interessant,’ zei Claire. ‘Je houdt nog opties open. Ik dacht dat het voor jou allemaal al vaststond. Voor ons allemaal.’Serge zocht oogcontact met zijn vrouw, maar die deed of ze meer aandacht had voor haar mobieltje dat voor haar op tafel lag. ‘Ja, ik houd nog opties open,’ zei hij met een zucht. ‘Ik wil dat we dit gezamenlijk doen. Als… als familie.’Bron : Herman Koch, Mustread. (2009). Het Diner. Geraadpleegd op 1 december 2016 via http://www.mustreading.net/Het_diner....Het boek is vlot geschreven en met een meeslepende stijl. Koch laat je alles ervaren alsof je er zelf bijstond. De vele peinzende gedachtes van het hoofdpersonage weerkaatsen op je eigen hersenpan. Je begint vanzelf mee te denken en te oordelen over de keuzes die hij maakt. Wat zou jij zelf doen als je voor eenzelfde dilemma stond ? Wint het gevoel van rechtvaardigheid het van de liefde voor je kinderen. Er worden ook veel andere filosofische dilemma’s aan je gevoed door middel van dit boek. Het hele verhaal danst met hoe wij als mensen naar elkaar kijken en hoe wij dit beleven door middel van onze omgeving. Koch gebruikt alsook de nodige dosis humor om dit geheel vorm te geven. De afwisselende gedachtegang van de protagonist over allerlei dagdagelijkse bezigheden is een leuke twist aan de zwaardere filosofische materie. Het laat een licht van relativiteit schijnen over het donkere onderwerp. Koch beschrijft op een bijna meesterlijke wijze het denkpatroon van zijn centra figuur.Citaat uit het boek Het diner van Herman KochPagina 13Want was een krachtige straal niet ook een teken van mannelijkheid? Gaf een krachtige straal de bezitter ervan misschien het recht van eerste keus wanneer de vrouwen verdeeld werden? En was omgekeerd een laf gedruppel een aanwijzing dat er daarbeneden waarschijnlijk nog wel meer verstopt zat? Ja, dat het voortbestaan van de soort op het spel werd gezet wanneer de vrouwen hun schouders over dit gedruppel zouden ophalen en zich in hun keuze niet langer zouden laten leiden door het gezonde geklater van een krachtige straal?Bron : Herman Koch, Must read. (2009). Het Diner. Geraadpleegd op 1 december 2016 via http://www.mustreading.net/Het_diner....Samenvattend is Het diner een prachtig huzaren stukje van Nederlandse literatuur. Hoe Koch van een gezellig diner een meeslepende psychologische triller weet te maken is ongezien. De lezer moet op de tippen van zijn tenen lopen. De verschillende plottwisten lopen echter als een rode draad door de bladzijden waardoor je op meerdere momenten achter een ‘red herring’ zit te hollen. Volledig buiten adem en uitgeput kom je dan uiteindelijk tot stilstand bij een klapper van een einde. Ik zou zeggen dat dit boek niet voor iedereen is. Het is geen roman die de pap in je mond legt en je betuttelend toespreekt vanaf de zijlijn. Het is een roman die verwacht dat je toch enige aanleg hebt voor metafysische problemen. Ik geef het boek 4 van de 5 sterren.</text></scrape>