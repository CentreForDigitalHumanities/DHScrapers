<scrape><title>The dinner</title><review_date>Dec 16, 2013</review_date><review_language>nl</review_language><review_id>791584127</review_id><author>DeLadyLibrary</author><rating>liked it</rating><text>Twee echtparen gaan een avond uit eten in een restaurant. Ze praten over alledaagse dingen, dingen waar mensen tijdens etentjes over praten: werk, de laatste films, de oorlog in Irak, vakantieplannen, et cetera. Maar ondertussen vermijden ze waar ze het eigenlijk over moeten hebben: hun kinderen.De twee vijftienjarige zoons van beide echtparen, Michel en Rick, hebben samen iets uitgehaald wat hun toekomst kan verwoesten. Tot dusver zijn alleen vage beelden van de twee in Opsporing verzocht vertoond en zit het onderzoek naar hun identiteit vast. Maar hoe lang nog? Twee mannen, twee vrouwen, twee zoons ­– wie durft een beslissing te nemen over de toekomst van zijn eigen kind? Wat het nog ingewikkelder maakt is dat de vader van een van de jongens de beoogde nieuwe minister-president van Nederland is. (van bol.com)Het Diner heb ik als tweede boek voor mijn leeslijst voor Nederlands gelezen. Het boek gaat vooral over hoe ouders in relatie staan met hun kinderen, maar ook over zinloos geweld. Het eerste onderwerp sprak mij niet zo aan, maar ik vond het wel interessant hoe de twee stellen omgingen met wat hun zonen hadden gedaan. Meestal gaat het in een boek over een slachtoffer of de ouders van het slachtoffer, maar dit keer was het juist andersom.Het verhaal komt wel langzaam op gang. Er zijn heel veel flashbacks en deze vond ik verschrikkelijk langdradig. Door deze flashbacks begrijp je het verhaal wel beter, maar af en toe raakte ik de draad een beetje kwijt. Verder komt de gebeurtenis waarop je de hele tijd zit te wachten – wat gaan de ouders doen met hun zonen? – pas tegen het einde. Ik vond het wel jammer dat er niet zoveel gebeurde en dat wat er gebeurde niet heel spectaculair was.De personages zouden mijn ouders kunnen zijn, misschien dat ik mij daarom niet zo goed kon inleven in hen. Serge vond ik maar opschepperig, Babette een beetje vreemd, Claire wel sympathiek en Paul, de ik-persoon, had ook wel zijn trekjes. Ik vond niet dat ze het verhaal leuker maakten.Herman Koch schrijft wel echt heel goed en dat was ook de voornaamste reden dat ik het boek helemaal heb uitgelezen. Er zit was humor in en alles wordt op een interessante manier verteld, maar niet te moeilijk, ondanks dat ik de gebeurtenissen zelf een beetje saai vond.Al met al een goed boek, maar ik denk dat ik nog iets te jong ben om er heel positief over te zijn.Lees op De Lady Library: http://deladylibrary.nl/recensie-het-...</text></scrape>