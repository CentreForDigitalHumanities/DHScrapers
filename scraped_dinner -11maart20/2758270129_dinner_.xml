<scrape><title>The dinner</title><review_date>Mar 21, 2019</review_date><review_language></review_language><review_id>2758270129</review_id><author>Austra</author><rating>really liked it</rating><text>Neko negribas stāstīt, jo uzskatu, ka šī grāmata tikai iegūst, ja par to zināt pēc iespējas mazāk un varat pats visu atklāt lasīšanas gaitā. Brīdī, kad arvien vairāk ir to grāmatu, kas līdzinās kaut kam jau iepriekš lasītam, turklāt lielākoties katra nākamā grāmata par tēmu ir nemākulīgs mēģinājums noķert vilni (un/vai uzvārīties), tad kaut kas jauns un citādāks ir īpaši patīkams. Tas gan nenozīmē, ka šīs grāmatas tēma būtu kaut cik patīkama. Un tomēr - lieliski uzrakstīts stāsts, biedējoši ticams un rada visnotaļ daudz pārdomu par morāles jautājumiem.“Tagad saskāros ar dilemmu, ko agrāk vai vēlāk piedzīvo vecāki: protams, savs bērns ir jāaizstāv, taču to nevajag darīt pārāk aizrautīgi un daiļrunīgi - nevienu nedrīkst iedzīt stūrī. Skolotāji un docenti jūs uzklausīs, taču pēc tam atriebsies bērnam. Jums varbūt ir izcili argumenti - nav pārāk grūti atrast labākus argumentus, nekā to spēj izglītības darbinieki, - taču beigu beigās par to maksās bērns, jo savu aizkaitinājumu viņi izgāzīs pār bērnu.”Plašāk izrakstījos blogā (cenšoties bez maitekļiem) https://oysternotes.wordpress.com/201...</text></scrape>