<scrape><title>The dinner</title><review_date>Jan 21, 2011</review_date><review_language>nl</review_language><review_id>142565041</review_id><author>Winnie</author><rating>liked it</rating><text>De schrijfstijl van Koch bevalt me wel, ik hou wel van die wat vlottere manier van dingen vertellen. Sommige Nederlandse literatuur kan zo zwaar worden om te lezen, het moet nog wel een plezier blijven om te lezen!Het verhaal is zeker anders dan anders en daardoor blijf je nieuwsgierig hoe het zal verlopen, maar hoe het zou aflopen vond ik makkelijk te voorspellen. En dat maakt dat ik dit boek niet zo sterk vond en daarom drie sterren geef. Het verhaal van Koch heeft heel veel potentie om er een echte "pageturner" van te maken, een boek die je zo snel mogelijk wilt uitlezen zodat je weet hoe het afloopt. Maar bij dit boek had ik al snel een vermoeden welke kant het op zou gaan. Dat maakt nog niet dat er geen sterke dialogen en scenes in voorkomen, die zijn er zeker! Van de ouders die in dubio zitten wat ze aanmoeten met hun zonen, tot de vader die zich afvraagt wat voor relatie hij nu eigenlijk met zijn zoon heeft en met zijn broer.Er was veel bombarie om dit boek, maar de verwachtingen die ik had, doordat het toch zo hoog werd gewaardeerd door zoveel mensen, werden niet voldaan. Misschien heb ik daarvoor al te veel verschillende boeken van dit genre gelezen en die ijzersterk waren en de "buzz" wel waar konden maken. Een spannend verhaal, anders dan anders, voor mensen die niet regelmatig een boek oppakken maar toch eens willen wegzinken in een goed boek!</text></scrape>