<scrape><title>The dinner</title><review_date>Aug 28, 2019</review_date><review_language></review_language><review_id>2955740643</review_id><author>Αλκιβιάδης Σκουλάς</author><rating>liked it</rating><text>Δύο ενήλικα ζευγάρια έχουν κλείσει τραπέζι για δείπνο σ’ ένα ακριβό και δημοφιλές εστιατόριο. Τα αρσενικά πρόσωπα της παρέας είναι αδέρφια, κι αυτό είναι το μόνο στοιχείο που τους συνδέει. Για να γίνω πιο σαφής, δεν έχουν την παραμικρή συμπάθεια ο ένας για τον άλλο. Ωστόσο, ο ένας είναι υποψήφιος για τη θέση πρωθυπουργού, με πιθανότητες να βγει νικητής. Ο άλλος, είναι καθηγητής που ‘χει αποσυρθεί απ’ τα καθήκοντά του.Το δείπνο τους ξεκινάει με λίγη καθυστέρηση, αλλά και με λίγη αμηχανία. Οι καλοί τρόποι και τα ευγενείς σημάδια είναι εμφανή από τα πρώτα κιόλας λεπτά, μιας και η τους κουβέντα αρχίζει με γεγονότα της καθημερινότητά τους. Η αφορμή για το δείπνο, σχετίζεται μ’ ένα σοβαρό γεγονός, βαρύ και απεχθές. Τα ίδια τους τα παιδιά έχουν διαπράξει έγκλημα, κι αυτό φέρνει τα πάνω κάτω στη ζωή τους. Έρχονται αντιμέτωποι με τα χειρότερα ένστικτά τους, ενώ στο μεσοδιάστημα, προσπαθούν να βρουν μια λύση στο κοινό τους πρόβλημα. Το συγκεκριμένο μυθιστόρημα είναι το πρώτο που έτυχε να διαβάσω απ’ τα βιβλία του Ολλανδού συγγραφέα, Herman Koch. Για να ‘μαι ειλικρινής, το εκτίμησα λίγο περισσότερο σ’ αντίθεση με την ομότιτλη ταινία. Αν και το βρήκα λιγάκι φλύαρο από την πλευρά του αφηγητή, το κεντρικό θέμα παραμένει για μένα ενδιαφέρον, βαθύ και σκοτεινό.Καλή ανάγνωση. 😊📚</text></scrape>