<scrape><title>The dinner</title><review_date>May 12, 2015</review_date><review_language>it</review_language><review_id>1278294283</review_id><author>Hermioneginny</author><rating>unknown</rating><text>Due fratelli con le rispettive mogli si incontrano a cena in un ristorante di quelli in cui ti fanno pagare piatti semi vuoti un occhio della testa. Paul, il narratore, ci racconta del fratello candidato alle elezioni, della moglie che lo sostiene, della cognata bella e intelligente, e dei figli. Figli che hanno commesso una cosa terribile. Ma di questo cercano di non parlarne tra loro, perché cosa si può fare? Nascondere tutto o spingere i figli a confessare? Non riesco a dare le stelline. Ben scritto, ma disturbante. Fino a che punto un genitore può coprire il figlio? Se la violenza colpisce un emarginato, un reietto, è meno violenza che se colpisse una persona importante e amata? Dov'è il confine tra malattia e scelta, tra DNA e coscienza? * Se dovessi dare una definizione di felicità, sarebbe questa: la felicità basta a se stessa, non ha bisogno di testimoni.* Una famiglia felice sopravvive a un naufragio. Non voglio dire che dopo il naufragio la famiglia diventi ancora più felice, ma di sicuro non più infelice.</text></scrape>