<scrape><title>The dinner</title><review_date>Nov 25, 2017</review_date><review_language>bg</review_language><review_id>2194298831</review_id><author>Amellie</author><rating>really liked it</rating><text>Романът безспорно е силен с внушенията и психологическата си образност, както и с техниките на разказване, преминаването от минало към настояще и обратно. Героите са отблъскващи, постъпките им - осъдителни, а общуването - непълноценно. В това обаче се крие майсторството на автора, който рисува една правдободобна картина на извратените семейни отношения и психическите отклонения, които ги съпровождат. Откачилият бивш учител по история Паул и жена му Клер се срещат на вечеря в скъпарски ресторант с брата на Паул - политика Серж, и жена му Бабет. Цялата бляскава фасада контрастира с отвратителната тема на разговора, който ги е събрал. Виновни ли са родителите за престъпленията на децата си? Според мен "Вечерята" дава доста точен отговор на този въпрос и разкрива как най-тъмните човешки страсти се проявяват неочаквано, тъй като са част от природата ни. А тя сама по себе си не е хуманна и в това се крие голямата доза ирония в този роман.</text></scrape>