<scrape><title>The dinner</title><review_date>Jan 31, 2015</review_date><review_language>nl</review_language><review_id>1186919445</review_id><author>Mark</author><rating>liked it</rating><text>'Het diner' is vlot en modern geschreven, spannend en onderhoudend. Het leest, kortom, als een trein. Een verdienste, en dat mag zeker worden gezegd. Er wordt ook een intrigerend gegeven opgediend (om het maar even in restauranttermen te formuleren): hoever zou je als ouders gaan om je kind(eren) te beschermen? Zou je er zelfs een moord voor wegmoffelen? En sterker: een moord voor (laten) begaan? Maar het effectbejag overheerst in dit boek. Het biedt een aantal uurtjes leesplezier, maar het is een boek waar ik niet veel aan terug zal denken.</text></scrape>