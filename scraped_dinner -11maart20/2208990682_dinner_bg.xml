<scrape><title>The dinner</title><review_date>Dec 09, 2017</review_date><review_language>bg</review_language><review_id>2208990682</review_id><author>Snejka Filtcheva</author><rating>it was amazing</rating><text>Прочетох коментари на хора, които не са харесали книгата, защото в нея всички персонажи са лоши, и не можели да се идентифицират с нито един от тях. Според мен автора не иска да харесваме героите, нито да се отъждествяваме с тях. Книгата е много философски написана и цели да накара читателя да се замисли, да поразсъждава над много сериозни въпроси. Въпросите за толерантността, за търпимостта между хората, между различните раси и прослойки на обществото. Да се замислим за начина, по който възпитаваме децата си и какъв пример им даваме. Да се замисли над това колко много гняв и агресия таят хората в себе си. Да се замислим също дали при изграждането на една личност има значение само възпитанието или значение имат и наследствените гени, имат ли наистина значение гените. Книгата е умно написана и със сигурност има с какво да обогати читателите. Аз я харесах.</text></scrape>