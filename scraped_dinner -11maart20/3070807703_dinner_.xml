<scrape><title>The dinner</title><review_date>Dec 06, 2019</review_date><review_language></review_language><review_id>3070807703</review_id><author>cypt</author><rating>really liked it</rating><text>Uuuuuuuu, šlykštukai!Kažkaip prisiskaičius visų pasibaisėjusių įspūdžių, iš knygos mažų mažiausia tikėjausi tokio grynavėjiško "The Cook, the Thief, His Wife & Her Lover" - kur visi šlykštūs, vieni kitus apgaudinėja, o paskui suvalgo, ir viskas labai estetiška.Kochas rašo truputį kitaip. Šlykštukų pas jį pilna, apsimestinių santykių, bjaurių backstorių - sočiai. Taip pat ir padjobkių visuomenei jautriomis temomis ("Griovyje" buvo apie eutanaziją, čia apie abortus). Kaip ir "Griovyje" (tą vienintelę iki šiol buvau jo skaičiusi), čia atseit nepatikimas pasakotojas - bent jau jauti, kad vis ką nors nuo tavęs numuilina, nusukinėja. Bet man šįkart, labiau nei "Griovy", kirto kitkas: rašoma apie žmones, neturinčius empatijos. Ir jų santykiai, visokie įvykėliai ir dramos, būtent iš to ir kyla - ar empatijos neturėjimo, ar jau visai ir sociopatijos.Sociopatija - vienas iš laisvai svaidomų žodeliukų kaip ir depresija, o po Cumberbatcho Šerloko pasidaręs jau net stiliovu dalyku. Aišku - juk Šerlokas toks vaikiškas, mąslus, tarsi giliai dar išlaikantis ir kokius nors jausmus, ir baimes (nekalbu apie gėdingą 3 sezono galą ir 4 sezoną!!!!). Ir su tuo svajingu žvilgsniu, mįslingom šypsenėlėm.... visai atleistina tokiam heitinti žmoniją, ane.Kocho sociopatas daro tai, kas išsyk pašalina bet kokio cuteness galimybę, - jis KALBA. Kalba apie savo mintis, jausmus, pasakoja įvairius nutikimus. Be to, kad kiti žmonės jam px (išvis nelabai net aišku, kas ne px, - tarsi žmona brangi, sūnus brangus, bet apie juos jis kalba taip melodramatiškai, kad vietomis labiau atrodo kaip Džekas Skerdikas), jis dar ir didelis mėgėjas "įsodinti kumštį [.....] į veidą". Šitas elementas kartojasi net nežinau kiek kartų - gal keliolika? Taigi: agresija + nulis empatijos, blogi santykiai tarp brolių šeimų, žiaurūs paaugliai. Kažkiek primena Yorgos Lanthimosą, tik nulis dvasingumo ir patoso. Skaityti ir faina, ir baugu, ir nejauku. Reikalinga. Patiko.</text></scrape>