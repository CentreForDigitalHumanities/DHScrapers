<scrape><title>The dinner</title><review_date>Jan 21, 2020</review_date><review_language>lv</review_language><review_id>3154600122</review_id><author>Dace</author><rating>really liked it</rating><text>Zināju, ka grāmata ir saviem zemūdens akmeņiem, bet neko vairāk. Lasīšana iesākās tik viegli un ar sajūsmu par autora spēju tik skrupulozi aprakstīt sīkākos domu pavedienus. Galvenā varoņa iekšējie monologi- tik sulīgi un ticami, ēdienu apraksti un vispār- restorāna vides apraksts- tik saistošs. Un tad, lēnām- kā sniega pika no kalna veļoties- sižets kļūst arvien smagāks, varoņi atklājas arvien vairāk un neglītāk, detaļas arvien nepatīkamākas. Paliku pārdomās- patika? nepatika? Šie laikam nebūs īstie vārdi... Spēcīgs stāsts, nenoliedzami. Brīnišķīga valoda, nepārprotami. Lasīt vēlreiz? Nē, paldies.</text></scrape>