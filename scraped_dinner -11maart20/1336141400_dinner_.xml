<scrape><title>The dinner</title><review_date>Jul 15, 2015</review_date><review_language></review_language><review_id>1336141400</review_id><author>Nevena</author><rating>it was amazing</rating><text>Колебаех се, но все пак реших да дам пет звезди. Удивителен роман. По удивителен начин влиза в гледната точка на човек с патология и разкрива тази чудовищна патология като нещо нормално, така както я изживява той самият (а за него точно това е нормалното). Много добре разработени сюжетни линии, информацията за героите се предава постепенно, хапка по хапка, пъзелът се сглобява бавно и сюжетът до последната страница те държи в напрежение. Защо се колебаех за последната звездичка? Защото краят за мен не е удовлетворяващ. Не е морално удовлетворяващ. Такъв край може би е по-реалистичен, но от една художествена творба, дори най-бруталната, очаквам в крайна сметка да ме възвиси. </text></scrape>