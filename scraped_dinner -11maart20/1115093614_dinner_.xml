<scrape><title>The dinner</title><review_date>Nov 25, 2014</review_date><review_language></review_language><review_id>1115093614</review_id><author>Natalie</author><rating>really liked it</rating><text>Često je povlači u romanu ona poznata Tolstojeva: “Sve sretne obitelji su slične, svaka nesretna obitelj je nesretna na svoj način.”Roman ''Večera'' je postavljena kroz poglavlja s nazivima: aperitiv, predjelo, glavno jelo, desert i napojnica u jednom prestižnom restoranu u Amsterdamu, gdje se treba razriješiti stravičan i ozbiljan obiteljski problem. Priča se polagano gradi a rasplet se događa dok dođemo do ''napojnice''. Ovaj roman pogađa, osobito ako ste roditelj. Što se sve može događati između četiri zida jedne obitelji: tata, mama i njihov sin koji uživa bezrezervnu zaštitu i za kojeg se uvijek nalaze najbolje isprike. Gdje je granica skrivanja stvari pod tepih i uvijek opravdanja za dijete, iako su svjesni da je njihov ''slatki mali'' petnaestogodišnjak bešćutni, okrutni i mračni gad. Kako ga navesti na dobar put (prije tog nemilog događaja) ako si kao roditelj loš i neodgovoran? Jako dobar roman, malo sam ga duže čitala jer nisam imala knjigu u ruci nego pdf. Nije ''lagan'' jer je nabrijan psihološki između likova i osjeća se da možeš zrak nožem rezati a ne hranu u tanjuru. </text></scrape>