<scrape><title>The dinner</title><review_date>Aug 05, 2017</review_date><review_language>ar</review_language><review_id>2079978907</review_id><author>ياسمين خليفة</author><rating>it was ok</rating><text>هو ايه الشيء المميز في رواية العشاء واللي خلاها تحتل قوائم الاكثر مبيعا في العالم وتبقى من اشهر الروايات الهولندية المعاصرة ؟ السؤال ده سألته لنفسي بعد لما خلصتها وانا بحاول افهم مكامن العبقرية في الرواية غصبا عني لقيت نفسي متوقعة شيء قوي لما عرفت انها رواية ناجحة رغم ان التجربة علمتني ان مش كل الاعمال الادبية الناجحة قوية ادبيا لكني برضه كنت متوقعة على الاقل اني أقرأ رواية مسلية لكني حسيت وانا بقراها اني منتظرة حدث كبير يحصل ويخيلني اتشد ليها او اتعاطف مع اي حد من ابطالها لكن ده محصلش يمكن الشيء الوحيد المميز فيها هو ان الاحداث دارت في يوم واحد واثناء تناول الابطال للعشاء لكن غير ده مفيش حتى الجريمة اللي هي بقت محور الاحداث مش فظيعة والشخصيات فيها غموض كبير مقدرتش افهمه بعد لما وصلت لمنتصف الرواية ادركت انها مش هتتحسن وانها رواية عادية جدا ولكني كملتها للاخر عشان اقدر اصدر عليهم الحكم وخلصتها بالعافية </text></scrape>