<scrape><title>The dinner</title><review_date>Feb 19, 2018</review_date><review_language></review_language><review_id>2292565814</review_id><author>Paolo</author><rating>it was ok</rating><text>Gli olandesi sono giustamente celebrati ed ammirati per molte cose importanti come la tolleranza religiosa, il rispetto dei diritti civili. Per non parlare della loro splendida pittura.Non certo per la loro cucina, ed anzi a proposito di cucina e pittura associate ai Paesi Bassi, l'immagine che tutti hanno presente è quella dei lugubri mangiatori di patate di Van Gogh.Quei zuzzurelloni dei loro vicini belgi abbinano sciaguratamente cozze lesse e patate fritte, ma fanno delle birre da urlo. Sul versante culinario olandese invece, calma piatta.Date queste premesse il cuoco (koch, in tedesco) maneggia ingredienti ricchi ed interessanti ma sbaglia clamorosamente le dosi ed i tempi di cottura ed il risultato è né carne né pesce. Non il kammerspiel inquietante/brillante che avrebbe potuto essere, non il ritratto delle anime nere che si celano sotto la scorza di benessere e rispettabilità. Un po' di questo ed un po' di quello ma senza un sapore prevalente che dia personalità al piatto.Peccato perché lo spunto è succulento ed appetibile per trasposizioni cinematografiche , già tre in quattro anni:http://www.imdb.com/title/tt3203620/?...http://www.imdb.com/title/tt2352230/?...http://www.imdb.com/title/tt3561348/?...</text></scrape>