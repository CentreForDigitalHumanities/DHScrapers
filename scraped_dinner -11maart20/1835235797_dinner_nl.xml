<scrape><title>The dinner</title><review_date>Dec 19, 2016</review_date><review_language>nl</review_language><review_id>1835235797</review_id><author>Robbe Martens</author><rating>really liked it</rating><text>Herman Koch is intussen een naam die internationaal herkend wordt, maar dit is niet altijd zo geweest. De Nederlandse schrijver zijn doorbraak kwam pas in 2009 met zijn bestseller ‘Het diner’. Het boek, geïnspireerd door de moord op een Spaanse dakloze vrouw, won in 2009 de NS Publieksprijs en behaalde vier jaar later een bestsellerstatus in de Verenigde Staten. De faam van de roman bereikte nieuwe hoogtepunten toen het in 2012 nieuw leven werd ingeblazen in de vorm van een theaterstuk en wanneer het een jaar later op het grote doek verscheen.‘Het diner’ is tot de dag van vandaag Koch zijn grootste succes en is wel op weg in de lijst van de Nederlandstalige canon te belanden.‘Het diner’ van Herman Koch is een bestseller voor een reden. Koch geeft je nooit meer informatie dan nodig is, de helft van het boek zijn de theorieën die binnen je hoofd gevormd worden. De sterkte van de roman is niet het verhaal, maar zijn de personages. Wie graag in het hoofd kruipt van een ander persoon moet zeker niet verder zoeken, dit boek zal zeker in de smaak vallen. Moet het voor jou eerder snel en sensationeel zijn? Laat dit boek dan terzijde en kijk naar wat de menukaart nog meer te bieden heeft.</text></scrape>