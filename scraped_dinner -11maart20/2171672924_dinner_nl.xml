<scrape><title>The dinner</title><review_date>Nov 05, 2017</review_date><review_language>nl</review_language><review_id>2171672924</review_id><author>Laura Nieto</author><rating>liked it</rating><text>Het diner van Herman Koch is een roman met verschillende gangen, van 'Aperitief' tot 'Fooi'. Aan tafel zitten het echtpaar Paul en Claire en het echtpaar Serge en Babette. Er wordt gedineerd onder hoogspanning: de vier zijn samen om te praten over hun kinderen - beide echtparen hebben een zoon van vijftien. Die hebben de dood van een dakloze op hun geweten, maar over meer dan wat vage beelden van een bewakingscamera beschikken de speurders niet. De ouders hebben hun zonen herkend op de beelden van de bewakingscamera die op televisie zijn uitgezonden, maar zij zijn de enigen. Nu staan de ouders voor een dilemma: gaan ze naar de politie gaan en alles bekennen of zwijgen ze in het belang van hun zonen?Het verhaal wordt verteld vanuit de ik-persoon Paul, die zijn gedachten aan de lezer meegeeft. Via flashbacks kom je alles te weten over hoe de misdaad van de zonen gebeurde. Ik vond dit vrij vervelend omdat de gedachten van de ik-persoon vaak niets te maken hadden met de misdaad. Paul vertelde gewoon heel zijn leven in korte stukjes, maar het blijft een raadsel waarom de lezer deze onbelangrijke informatie voorgeschoteld krijgt in dit diner. De vier ouders beginnen pas over de misdaad van hun zonen te praten na 150 paginaâ€™s. Als lezer moet je bijgevolg ook eerst lezen hoe de hoofdpersonages het onderwerp proberen te vermijden en gewoon over onbelangrijke dingen praten. Waarom vele mensen dit een goed boek vinden begrijp ik niet. Het boek leest traag en alles behalve vloeiend omdat de ik-persoon van de hak op de tak springt. Daardoor vond ik dat ik als lezer geen houvast had op het verhaal waardoor het moeilijk wordt je in te leven in het verhaal. Herman Koch verwisselt in dit boek vaak van genre: deze roman is een soort van thriller, psychologische roman en satire ineen. Hij verrast de lezer ook omdat hij niet doet met de hoofdpersonen wat de lezer ervan zou verwachten. Door ook de verschillende genres te mengelen is het boek ook wat dat betreft onvoorspelbaar. Misschien vinden anderen dit daarom een geslaagd boek, maar ik vond het zeker geen aanrader. Bronnen: https://www.literairnederland.nl/rece...https://mustreads.nl/recensie-het-din...http://www.humo.be/boeken/36248/herma...</text></scrape>